<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0"
	 xml:id="Brief_TUSTEP-0-22035"
	 n="1562">
	<teiHeader xml:lang="de">
		<fileDesc>
			<titleStmt>
				<title subtype="file">Georg von Württemberg / [Schaffhausen] AN Heinrich Bullinger / [Zürich], 6. Februar 1552</title>
			</titleStmt>
			<publicationStmt>
				<address>
					<addrLine>TVZ Theologischer Verlag Zürich AG</addrLine>
					<addrLine>Badenerstrasse 73</addrLine>
					<addrLine>8004 Zürich</addrLine>
				</address>
			</publicationStmt>
			<seriesStmt>
				<title subtype="publication">Heinrich Bullinger Werke (Vorläufige Transkriptionen der HBBW-EditorInnen)</title>
				<biblScope type="volume">HBBW</biblScope>
				<biblScope type="page">2773</biblScope>
			</seriesStmt>
			<sourceDesc>
				<msDesc type="Brief" subtype="Autograph" xml:lang="de">
					<msIdentifier>
						<settlement ref="places.xml#587">Zürich</settlement>
						<institution>Staatsarchiv</institution>
						<idno type="Autograph">E II 363,129</idno>
						<repository ref="archives.xml#94">
							<name>Zürich StA</name>
							<note type="Hinweis">mit aut. Unterschrift</note>
							<ref target="https://www.zh.ch/de/direktion-der-justiz-und-des-innern/staatsarchiv.html"/>
						</repository>
					</msIdentifier>
					<physDesc/>
					<msContents>
						<msItem>
							<incipit>Euwer schriben, meldent, das ir drey jar hero genaigt gewesen und noch ain tractetlin inn Latin</incipit>
							<textLang>de</textLang>
						</msItem>
					</msContents>
				</msDesc>
				<msDesc type="Brief" subtype="Kopie" xml:lang="de">
					<msIdentifier>
						<settlement ref="places.xml#587">Zürich</settlement>
						<institution>Zentralbibliothek</institution>
						<idno type="Kopie">Ms S 77,41</idno>
						<repository ref="archives.xml#96">
							<name>Zürich ZB</name>
							<ref target="https://www.zb.uzh.ch/de/"/>
						</repository>
					</msIdentifier>
					<physDesc>
						<objectDesc/>
						<sealDesc>
							<seal><p>Siegelspur</p></seal>
						</sealDesc>
					</physDesc>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/1562">
				<correspAction type="sent">
					<persName ref="persons.xml#3815" cert="high">
						<forename cert="high">Georg</forename>
						<surname cert="high">von Württemberg</surname>
						<addName type="main">von Württemberg-Mömpelgard (Montbéliard), Georg</addName>
						<graphic type="portrait" url="portraits/3815_von_Wuerttemberg_Georg.jpg"/>
						<ref type="wikipedia" target="https://de.wikipedia.org/wiki/Georg_I._(W%C3%BCrttemberg-M%C3%B6mpelgard)"/>
					</persName>
					<location cert="high">
						<settlement ref="places.xml#441">Schaffhausen</settlement>
						<district ref="districts.xml#159">Schaffhausen</district>
						<country ref="countries.xml#58">Schweiz</country>
						<geo>47.69732 8.63493</geo>
					</location>
					<date when="1552-02-06" cert="low"/>
				</correspAction>
				<correspAction type="received">
					<persName ref="persons.xml#495" cert="high">
						<forename cert="high">Heinrich</forename>
						<surname cert="high">Bullinger</surname>
						<graphic type="portrait" url="portraits/495_Bullinger_Heinrich.jpg"/>
						<ref type="wikipedia" target="https://de.wikipedia.org/wiki/Heinrich_Bullinger"/>
					</persName>
					<location cert="high">
						<settlement ref="places.xml#587">Zürich</settlement>
						<district ref="districts.xml#210">Zürich</district>
						<country ref="countries.xml#58">Schweiz</country>
						<geo>47.370093 8.544054</geo>
					</location>
				</correspAction>
				<correspContext>
					<ref type="next_chronologically" target="files.xml#1563"/>
					<ref type="prev_chronologically" target="files.xml#1561"/>
					<ref type="next_correspondence" target="files.xml#1563"/>
					<ref type="prev_correspondence" target="files.xml#1559"/>
					<ref type="next_correspondence_request" target="files.xml#1563"/>
					<ref type="prev_correspondence_request" target="files.xml#1559"/>
					<ref type="next_correspondence_reaction" target="files.xml#2698"/>
					<ref type="prev_correspondence_reaction" target="files.xml#1553"/>
					<ref type="next_same_sender" target="files.xml#1563"/>
					<ref type="prev_same_sender" target="files.xml#1559"/>
					<ref type="next_same_addressee" target="files.xml#1565"/>
					<ref type="prev_same_addressee" target="files.xml#1560"/>
					<ref type="next_with_sender_as_addressee" target="files.xml#1563"/>
					<ref type="prev_with_sender_as_addressee" target="files.xml#1559"/>
					<ref type="next_with_addressee_as_sender" target="files.xml#1565"/>
					<ref type="prev_with_addressee_as_sender" target="files.xml#1560"/>
				</correspContext>
			</correspDesc>
			<langUsage>
				<language ident="de" usage="100">Deutsch</language>
			</langUsage>
		</profileDesc>
		<revisionDesc status="abgeschlossen"/>
	</teiHeader>
	<facsimile>
		<graphic url="1562/Autograph/00 E_II_363__fol__129_r_.tif" n="1"/>
		<graphic url="1562/Autograph/01 E_II_363__fol__129_v_.tif" n="2"/>
		<graphic url="1562/Autograph/02 E_II_363__fol__129_a_r_.tif" n="3"/>
		<graphic url="1562/Autograph/03 E_II_363__fol__129_a_v_.tif" n="4"/>
	</facsimile>
	<text xml:lang="de">
		<body>
			<div>
				<ab>
					<s xml:lang="de" type="auto">Georg, grave zu Würtemberg unnd zu Mümpelgart etc.</s>
				</ab>
				<ab>
					<s xml:lang="de" type="auto">Unnsern grus zuvor, lieber besonder.</s>
					<s xml:lang="de" type="auto">Euwer schreiben, meldent, das ir drey jar hero genaigt gewesen und noch ain tractetlin inn Latin volgendts auch inn teutsch außgehen zu lassen under unnserm namen, woho es diser gevharlichen zeiten uns nit zugegen were etc. haben wir heut dato entpfangen und sagen euwers underthänigenn gemüeths gegen uns gnädigen danck, geben auch euch darauff gnädiglich zu vernemmen: wiewol wir mit allen christen noch laider flaisch und blut gemain tragen, derwegen uns gegen gott ein armen sünder erkennenn müessen, doch auch aus seinen gnadenn angesehen (ime sey lob) je und allwägenn nichts liebers dann unser und unser underthanen wolfart gesehen und fürnemblich der seelen durch fürderung gottes worts und seiner kirchen bey inen seliglich, wie dann der lieb gott dasselbig unser volcklin dabey noch bitz häro vätterlich und wunderbarlich geschützt und erhaltten und wir hertzlich bitten, hinfüro miltiglich auch thun wöll, damit allenthalben on beschwerd und scheuw das ewig dem zeitlichen fürgesetzt werde zu gottes ehren und seelenheil des nhesten.</s>
					<s xml:lang="de" type="auto">Und wiewol wir auch nit zweifflen, euwer tractätlin sey inn der schrifft gegründt und christlicher mainung gestellt, so haben wir doch euch zu erinndern, das wir ein schlechter doctor, des Latinen unerfaren seind, derwegen auch uns unkündiger sprach willen zu besorgenn, wir allso dises büechlins noch nit wol frucht und verstandt haben möchten.</s>
					<s xml:lang="de" type="auto">Dieweil ir aber ein vorsteher im wort so vyl erleuchter dann wir seind, darumb auch desto mher wissen und prüefen mögen, wie der eer gottes unnd seelenhail des nhesten gedient werde, wollen wir hierinn kain maß gesetzt, sonder hiemit euch dahin zu richten haimgestelt habenn, wes ir allso inn des herren guten gaist ermant und getriben gut achten, dasselbig in gottes namen unserthalben auch ze thun, das soll uns und allen christen pillich nit zugegenn sein.</s>
				</ab>
				<ab>
					<s xml:lang="de" type="auto">Und da ir allso solich tractätlin uns zuzuschreiben gemaint, ist unser gantz gnädigs begern, die ding allso anzustellen, damit dem latinischen das verteutscht alsbald nachvolg, und vor allem auch uns die vorred, ir an uns stellen und gemeltem büechlin fürhefften werden, zuvor, eh dero ains inn truck verordnet oder außghet, zu besichtigen zugeschickt werde.</s>
					<s xml:lang="de" type="auto">Sollichs wöllet nicht dahin verstahn, das wir euch unsers lerenns bedürfftig, dann wir euch wol vyl mher darüber und uns dazu nit dienstlich achten, sonder allain, wie wir euwernn christlichen fürsatz hierinn bey euch on das spüren, das auch allso die vorred unserthalben one überflüssig loben uind rüemen sey, und ir allain desßhalben von uns aus ursachen ettwas erinndert und bericht und nicht villicht ettwan sonst aus genaigtem willen, ir zu uns tragen, hierinn die maaß von andren übersehen und uns von inen, wissen nit wie und zu was ehrgeitz doch verstanden oder gedeütet werden möcht.</s>
					<s xml:lang="de" type="auto">Dann, wie man pflegt zu sagen, zuvyl gerümpt und gelopt würdt bey vylen zu aim spott geacht; wir sind alle Adams kinder etc.</s>
				</ab>
				<ab>
					<s xml:lang="de" type="auto">So wissen ir sonder zweyvel on das hievor, das wir eergeitz inn solchen sachen nicht suchen, dessen ir auch dis unser schreiben zum zeügen und entschuldigung haben sollen.</s>
					<s xml:lang="de" type="auto">Darumb wöllen unser gute und gnädige mainung (auff eüwer verbesserung) allso annemmen und im pesten von uns verstehn.</s>
				</ab>
				<ab>
					<s xml:lang="de" type="auto">Wir wöllen euch auch alsdann die vorred, welche wir auch ongeschmückt haben wöllen, wider sampt unserm tittel euwerm begeren nach zukomen lassen.</s>
					<s xml:lang="de" type="auto">Woltenn wir euch uff euwer schreiben zu begerter antwort gnädiglichen nit verhalttenn.</s>
				</ab>
				<ab>
					<s xml:lang="de" type="auto">Damit seit gott seliglich befolhen.</s>
					<s xml:lang="de" type="auto">Datum Schafhausenn den 6ten februarij anno etc. 52.</s>
				</ab>
				<ab>
					<s xml:lang="de" type="auto">G[eorg] g[rave] z[u] Wyrttemberg etc.</s>
				</ab>
				<ab>
					<s xml:lang="de" type="auto">Unserm lieben besondern Hainrich Bullinger, prediger zu Zürich, zhanden.</s>
				</ab>
			</div>
		</body>
	</text>
</TEI>