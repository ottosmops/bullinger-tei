<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="Brief-TUSTEP-0-37000" n="6981">
	<teiHeader xml:lang="de">
		<fileDesc>
			<titleStmt>
				<title subtype="file">Theodor Beza / [Genf] AN Heinrich Bullinger / [Zürich], [1. Januar 1567]</title>
			</titleStmt>
			<publicationStmt>
				<publisher>(nicht publiziert)</publisher>
				<pubPlace>(Zürich)</pubPlace>
				<authority>Institut für Schweizerische Reformationsgeschichte (IRG)</authority>
			</publicationStmt>
			<seriesStmt>
				<title subtype="publication">Vorläufige Transkriptionen der HBBW-EditorInnen</title>
				<biblScope type="editor">(nicht ediert, Transkribierer unbekannt)</biblScope>
				<biblScope type="edition">HBBW</biblScope>
				<biblScope type="volume">0</biblScope>
				<biblScope type="volumes">20</biblScope>
				<biblScope type="period">[1547-1575]</biblScope>
				<biblScope type="page">6951/1</biblScope>
				<biblScope type="pages">8412</biblScope>
			</seriesStmt>
			<sourceDesc>
				<msDesc type="Brief" subtype="Autograph" xml:lang="la">
					<msIdentifier>
						<!--
						<repository ref="archive94">
							<name>Zürich StA</name>
							<ref target="https://www.zh.ch/de/direktion-der-justiz-und-des-innern/staatsarchiv.html"/>
						</repository>
						<settlement ref="place587">Zürich</settlement>
						<institution>Staatsarchiv</institution>
						-->
						<repository ref="archive94"/>
						<idno subtype="Autograph">E II 350,77-80</idno>
					</msIdentifier>
					<physDesc/>
					<msContents>
						<msItem>
							<incipit>Respondit princeps quod responsurum conjiciebam</incipit>
							<textLang>la</textLang>
						</msItem>
					</msContents>
					<additional>
						<listBibl>
							<bibl type="Gedruckt">
								<title>Corr. de Bèze VIII, S. 19-24, Nr. 524</title>
							</bibl>
						</listBibl>
					</additional>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/6981">
				<correspAction type="sent">
					<!--
					<persName ref="person890" cert="high">
						<forename cert="high">Theodor</forename>
						<surname cert="high">Beza</surname>
						<persName type="main" ref="person8033>de Bèze (Beza), Théodor</addName>
						<graphic type="portrait" url="portraits/876_Beza_Theodor.jpg"/>
						<ref type="wikipedia" target="https://de.wikipedia.org/wiki/Th%C3%A9odore_de_B%C3%A8ze"/>
						<ref type="gnd" target="https://d-nb.info/gnd/118662864"/>
						<ref type="histhub" target="https://data.histhub.ch/person/11418065"/>
					</persName>
					-->
					<persName ref="person890" cert="high"/>
					<place source="place167" cert="high"/>
					<date when="1567-01-01" cert="low"/>
				</correspAction>
				<correspAction type="received">
					<!--
					<persName ref="person495" cert="high">
						<forename cert="high">Heinrich</forename>
						<surname cert="high">Bullinger</surname>
						<graphic type="portrait" url="portraits/495_Bullinger_Heinrich.jpg"/>
						<ref type="wikipedia" target="https://de.wikipedia.org/wiki/Heinrich_Bullinger"/>
						<ref type="gnd" target="https://d-nb.info/gnd/118517384"/>
						<ref type="histhub" target="https://data.histhub.ch/person/11413754"/>
					</persName>
					-->
					<persName ref="person495" cert="high"/>
					<place source="place587" cert="high"/>
				</correspAction>
				<correspContext>
					<ref type="next_chronologically" target="file6982"/>
					<ref type="prev_chronologically" target="file7078"/>
					<ref type="next_correspondence" target="file7026"/>
					<ref type="prev_correspondence" target="file6958"/>
					<ref type="next_correspondence_request" target="file7026"/>
					<ref type="prev_correspondence_request" target="file6958"/>
					<ref type="next_correspondence_reaction" target="file7053"/>
					<ref type="prev_correspondence_reaction" target="file6949"/>
					<ref type="next_same_sender" target="file7026"/>
					<ref type="prev_same_sender" target="file6958"/>
					<ref type="next_same_addressee" target="file6989"/>
					<ref type="prev_same_addressee" target="file6978"/>
					<ref type="next_with_sender_as_addressee" target="file7026"/>
					<ref type="prev_with_sender_as_addressee" target="file6958"/>
					<ref type="next_with_addressee_as_sender" target="file6989"/>
					<ref type="prev_with_addressee_as_sender" target="file6978"/>
					<ref type="child" target="file6976"/>
				</correspContext>
			</correspDesc>
			<langUsage>
				<language ident="la" usage="100">Latein</language>
			</langUsage>
		</profileDesc>
		<revisionDesc status="abgeschlossen"/>
	</teiHeader>
	<facsimile>
		<graphic url="6981/Autograph/00 E_II_350__S__77_.tif" n="1"/>
		<graphic url="6981/Autograph/01 E_II_350__S__78_.tif" n="2"/>
		<graphic url="6981/Autograph/02 E_II_350__S__79_.tif" n="3"/>
		<graphic url="6981/Autograph/03 E_II_350__S__80_.tif" n="4"/>
	</facsimile>
	<text xml:lang="la">
		<body>
			<div>
				<p>
					<note>[Anfang fehlt.]</note>
					<s n="1" xml:lang="la" type="auto">Respondit princeps<note type="margin">a.R. v. Hohen-Sax.</note>, quod responsurum coniiciebam, sibi videlicet a patre factam non esse potestatem quemquam in familiam suam recipiendi.</s>
				</p>
				<p>
					<s n="2" xml:lang="la" type="auto">Alioqui non dubito, quin libentissime fuerit excepturus adolescentem sibi et ab amplissimo senatu vestro et a te, cui plurimum tribuit, commendatum.</s>
					<s n="3" xml:lang="la" type="auto">Itaque interea, dum ille patris responsum obtineat, collocavimus illum apud quendam ex amicis, honestissimum virum, apud quem etiam agit Navarreni consobrinus et alii aliquot nobiles studiosi, quibuscum scio fore ut commode et honeste vivat.</s>
					<s n="4" xml:lang="la" type="auto">Pretium pensionis maius est, quam optaremus, nempe quinquaginta coronatorum; sed ita aucta sunt rerum omnium pretia, ut alia conditione vix hospitem satis idoneum nancisci in hac urbe potuerat.</s>
					<s n="5" xml:lang="la" type="auto">Spero autem fore, ut brevi princeps accepto patris responso illum admittat.</s>
					<s n="6" xml:lang="la" type="auto">Quodsi forte aliter evenerit et d. baroni ab Alto Saxo nimius hic sumptus videatur, dabimus etiam operam, ut alibi minore vivat.</s>
					<s n="7" xml:lang="la" type="auto">Denique velim hoc et illius parenti et tibi persuasum esse adolescentis studia vitamque omnem summae nobis curae fore, quod ipsum quoque d. Rosetus te vicissim quam officiosissime resalutans pollicetur.</s>
				</p>
				<p>
					<s n="8" xml:lang="la" type="auto">De Scotarum ecclesiarum testimonio non animadverteram, quod de Augustana confessione scribis; vestro iudicio rem totam relinquimus.</s>
					<s n="9" xml:lang="la" type="auto">De rebus nostris tranquilla sunt adhuc omnia dei beneficio, nec ullos hodie esse arbitror nobis beatiores, si modo bona nostra noverimus ac multo etiam magis omnium horum authorem agnoverimus et coluerimus, ut decet.</s>
					<s n="10" xml:lang="la" type="auto">Non dubium est tamen, quin, si transierint per viciniam Philippi copiae, sicut constans est rumor, magnum nobis periculum immineat, sed quod speramus dominum pro bonitate singulari sua in hostium suorum caput potius conversurum, quam ut quicquam sinistri nobis eveniat, ne, si quidem illi votis suis potirentur, quum per dei gratiam simus ex eorum numero, quibus omnia in bonum cedunt.</s>
					<s n="11" xml:lang="la" type="auto">De Flandricis ecclesiis quod semper metui, adhuc metuo, ne fortiores potius in audendo quam prudentes in re tota administranda comperiantur.</s>
					<s n="12" xml:lang="la" type="auto">Nonnulli in eo sunt, ut praeteritorum veniam obtineant; quidam sese in Galliam cum familiis recipiunt et multo plures, opinor, in vicinam Angliam.</s>
					<s n="13" xml:lang="la" type="auto">Valentienae vicinis multis praesidiis iam premuntur, quamvis una et altera irruptio feliciter civibus cesserit.</s>
					<s n="14" xml:lang="la" type="auto">Tria illis proposita sunt, ni vellent proscribi: unum ut praesidium admittant, alterum ut conciones sacras extra urbem habeant, id est ut ultro sese urbe excludi patiantur, tertium ut vel a sacramentis prorsus abstineant vel papisticos in iis ritus sequantur.</s>
					<s n="15" xml:lang="la" type="auto">Fortiter responderunt se nihil istorum facturos.</s>
					<s n="16" xml:lang="la" type="auto">Itaque iudicati sunt hostes a Mechliniensi senatu.</s>
					<s n="17" xml:lang="la" type="auto">Urbs ipsa est totius regionis armamentarium, et ad octo millia armatorum militum intus iam collecta feruntur.</s>
					<s n="18" xml:lang="la" type="auto">Quid futurum sit, novit dominus.</s>
					<s n="19" xml:lang="la" type="auto">Ego quidem vix ausim sperare, ut bellis et armis crescat pietas et charitas, quibus video nobis potius quam scientia nunc opus esse.</s>
					<s n="20" xml:lang="la" type="auto">Heri perlatae sunt ad nos literae Antverpia scriptae ad 8. mensis superioris, quibus significatur nobilitatem eo convenisse, ut de duce constituendo caeterisque rebus ad bellum necessariis transigatur, et in comitem Hornensem omnes respicere; Aurantium et Egmondanum videri constituisse spectatores esse potius quam actores.</s>
				</p>
				<p>
					<s n="21" xml:lang="la" type="auto">Utinam vero omnia satis recte!</s>
				</p>
				<p>
					<s n="22" xml:lang="la" type="auto">Transiturusne sit Philippus ipse, nondum est constitutum dissidentibus ipsius consilii capitibus, Albano duce et Imolensi principe.</s>
					<s n="23" xml:lang="la" type="auto">Sabaudum aiunt recusasse obire in hac expeditione Philippi vicem, nisi tum ipse Hispanorum tum Gallus Gallorum praesidia ex quibusdam oppidis deducerent, quae adhuc uterque in ipsius ditione secundum pacis leges obtinent.</s>
					<s n="24" xml:lang="la" type="auto">Colliguntur nihilominus milites in tota Italia classicum canente sanctissimo pontifice, quamvis Iudaeos eiecerit, poenitentiae officinam aboleverit, scortis missas interdixerit, nudipes Romam aliquoties obierit, in barbam et vestes sacerdotum severissimas leges promulgarit.</s>
					<s n="25" xml:lang="la" type="auto">His enim artibus sperat sanctissimus pater sese omnes maiorum suorum maculas facile deleturum.</s>
					<s n="26" xml:lang="la" type="auto">Adsit nobis dominus et transfiguratum Satanam sic detegat omnium oculis, ut nemo amplius decipi possit!</s>
					<s n="27" xml:lang="la" type="auto">Quae nuntiantur de traiectis Hispanorum copiis mihi non videntur verisimilia, nec commissurum puto Philippum, ut vel nuda Italia vel solis tyronibus confirmata Turcis exponatur; censeo tamen vigilandum si unquam alias et orandum.</s>
					<s n="28" xml:lang="la" type="auto">In Anglia audio res esse pessimo loco et illius luxum quotidie crescere, cuius tamen voluntati et arbitrio episcopi omnia commiserunt.</s>
					<s n="29" xml:lang="la" type="auto">Quid autem inde boni expediri possit, ego quidem non video, quum istos maxima iam ex parte ambitio et avaritia non minus quam papistas dementarint.</s>
					<s n="30" xml:lang="la" type="auto">Rogo te, ut, si quid inde laetius acceperitis, fiamus nos quoque vestri gaudii participes.</s>
					<s n="31" xml:lang="la" type="auto">De Gallia, pergunt quidem et emergunt ecclesiae, sed valde pedetentim; multos enim iam tedet crucis Christi, alii repudiant iugum, alii in regem respiciunt, et dum quaerunt, quae sua sunt, Christum sensim amittunt.</s>
					<s n="32" xml:lang="la" type="auto">Prolixe promissa sunt omnia Germanorum legatis; sed haec omnia mera sunt Christi ludibria hoc unum curante et omnem suam operam huc conferente regina, ut opus domini impediat.</s>
					<s n="33" xml:lang="la" type="auto">Non credas etiam, quam maligne et illiberaliter miseris pastoribus persolvatur plerisque locis tenue etiam stipendium.</s>
					<s n="34" xml:lang="la" type="auto">Iam palam prodeunt et quidem, quod mireris, insano isto Postello duce, qui se deistas vocant et, quicquid de Christo scriptum est, palam et impune irrident.</s>
				</p>
				<p>
					<s n="35" xml:lang="la" type="auto">Libere quoque iam blasphemias suas atheistae et a papistis quaevis colluvies opprimendis nobis ultro toleratur.</s>
				</p>
				<p>
					<s n="36" xml:lang="la" type="auto">Nihilominus tamen pergunt ecclesiae, et quamvis non eo, quod decuit, incremento, tamen per medias difficultates crescunt.</s>
				</p>
				<p>
					<s n="37" xml:lang="la" type="auto">Tamen, ut libere fatear, quid sentiam, vix audeo sperare unquam fore, ut in Gallia Christum triumphantem videamus sicut paucis ante annis, quum persecutiones urgerent, ne si quidem papatus aboleat et res Flandriae, in quas omnes nunc intuentur, bene successerint.</s>
					<s n="38" xml:lang="la" type="auto">Rex praeter legionarios pedites et suorum equitum turmas, qui omnes iubentur ineunte vere in armis esse, colligit etiam Helvetiorum et Germanorum manum, ut illi quidem per Burgundiae, isti per Campaniae limites collocati impediant, quominus Philippi copiae regnum invadant, ut ille quidem dictitat.</s>
					<s n="39" xml:lang="la" type="auto">Sed utinam aliud non sit consilium, quamvis adversus potentissimum deum exercituum<note xml:id="fn1" type="footnote" n="1">Gott Zebaoth (vgl. Otto <hi>Eißfeldt,</hi> in: RGG VI 1875f).</note> nullis sit astutiis locus.</s>
					<s n="40" xml:lang="la" type="auto">Graviter et diu conquestus amiralius de clade illa Fleridensi nihil impetravit.</s>
					<s n="41" xml:lang="la" type="auto">Interea excitavit dominus impiissimum impiissimi patris filium, Monlucum quendam Aquitanum, qui armatis aliquot navibus Burdegalae et collecta latronum perditissimorum manu simulans se velle mercaturam facere repente pyrata factus Maderam, nobilem et opulentam regis Portugalliae insulam Canariis vicinam, in qua optimum saccarum conficitur, invasit et miserrime crudelissimeque totam populatus arcem et urbem diruit, naves abduxit multis captivis onustas, quos procul dubio barbaris Aethiopibus vendet, cannas ipsis saccari excidit, utque omnia haec scelera tegeret religionis specie, templa etiam cum idolis cremavit, sacrificos et monachos ad unum omnes in mari submersit.</s>
					<s n="42" xml:lang="la" type="auto">Ipse vero sexto post die fertur et vulnere mortuus; sed latrones statim alterum nihilo meliorem in locum illius surrogarunt et inde solventes longius sunt progressi, nec adhuc quicquam est de illis ab eo tempore auditum.</s>
					<s n="43" xml:lang="la" type="auto">Vides, quibus instrumentis dominus impios inter se committat.</s>
					<s n="44" xml:lang="la" type="auto">Faxit ipse porro, ut, quae nobis per hos fluctus gubernacula sui gregis commisit, ipsemet spiritu suo regat et una omnes in portum tandem appellamus!</s>
				</p>
				<p>
					<s n="45" xml:lang="la" type="auto">Bene vale, mi pater.</s>
					<s n="46" xml:lang="la" type="auto">Collegae omnes te totamque ecclesiam vestram salutant.</s>
					<s n="47" xml:lang="la" type="auto">Ego vero etiam privatis tuis caeterorumque fratrum precibus me commendo.</s>
				</p>
				<p>
					<s n="48" xml:lang="la" type="auto">Genevae calendis ianuarii, quem annum ineuntem tibi et toti coetui prosperum precor.</s>
					<s n="49" xml:lang="la" type="auto">D. Iesus vos servet et vestris laboribus magis ac magis benedicat.</s>
				</p>
				<p>
					<s n="50" xml:lang="la" type="auto">Tuus Beza.</s>
				</p>
				<p>
					<s n="51" xml:lang="la" type="auto">Eximio Christi servo d. Henrico Bullingero, Tigurinae ecclesiae vere fido pastori, patri mihi plurimum observando.</s>
				</p>
				<p>
					<s n="52" xml:lang="la" type="auto">Tiguri.</s>
				</p>
			</div>
		</body>
	</text>
</TEI>