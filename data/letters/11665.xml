<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="Brief-CO-XI-392" n="11665">
	<teiHeader xml:lang="de">
		<fileDesc>
			<titleStmt>
				<title subtype="file">Guillaume Farel / [Neuenburg] AN s.n. / Zürich, 19. April 1542</title>
			</titleStmt>
			<publicationStmt>
				<publisher>C.A. Schwetschke</publisher>
				<pubPlace>Braunschweig/Berlin</pubPlace>
				<date when="1863-1900"/>
				<idno subtype="url">http://teoirgsed.uzh.ch/SedWEB.cgi?Alias=Briefe&amp;Lng=1&amp;aheight=910&amp;PrjName=Bullinger+-+Briefwechsel&amp;fld_418=1622</idno>
			</publicationStmt>
			<seriesStmt>
				<title subtype="publication">Opera Calvini</title>
				<biblScope type="editor">Guilielmus Baum, Eduardus Cunitz, Eduardus Reuss</biblScope>
				<biblScope type="edition">Corpus Reformatorium</biblScope>
				<biblScope type="volumes">59</biblScope>
				<biblScope type="page">385</biblScope>
			</seriesStmt>
			<sourceDesc>
				<msDesc type="Brief" subtype="Autograph" xml:lang="la">
					<msIdentifier>
						<!--
						<repository ref="archive94">
							<name>Zürich StA</name>
							<ref target="https://www.zh.ch/de/direktion-der-justiz-und-des-innern/staatsarchiv.html"/>
						</repository>
						<settlement ref="place587">Zürich</settlement>
						<institution>Staatsarchiv</institution>
						-->
						<repository ref="archive94"/>
						<idno subtype="Autograph">E II 337a,345r.–346v.</idno>
					</msIdentifier>
					<physDesc/>
					<msContents>
						<msItem>
							<textLang>la</textLang>
						</msItem>
						<summary>
							<p xml:id="regest1">
								Schon Christus selbst hat bezeugt, wie nötig die Einheit der Gläubigen ist; ohne die große Geschlossenheit
								der [<placeName ref="place764">Neuenburger</placeName>] Pfarrer und der Nachbarkirchen hätte ihre Kirche
								dem Angriff Satans nicht standhalten können. Durch ihr Schreiben [<ref target="file11628">Nr. 1585</ref>]
								haben die Zürcher den Neuenburgern den Weg zur erfolgreichen Abwehr des Feindes gewiesen. Dank ihrer
								Erinnerung an die Pflichten eines jeden [Standes] hat <persName ref="person60">Farel</persName> die Kraft
								zum Durchhalten gefunden, nachdem er während seines Aufenthalts in
								<placeName ref="place97">Basel</placeName> [im Sommer 1538] noch gewünscht hatte, der Berufung in dieses
								Amt zu entgehen. Ohne ihren Zuspruch wäre er verzweifelt; für ihre Unterstützung weiß er sich zu höchstem
								Dank verpflichtet. Hat auf Bitten <persName ref="person39">Calvins</persName>,
								<persName ref="person227">Virets</persName> und des <placeName ref="place398">Genfer</placeName> Rats
								die <placeName ref="place398">Genfer</placeName> Kirche besucht, die von
								<persName ref="person227">Viret</persName> und <persName ref="person39">Calvin</persName> unter großen
								Mühen wieder aufgebaut wird. Ein Abzug <persName ref="person227">Virets</persName> würde das ganze Werk,
								das auch für <placeName ref="place11">Frankreich</placeName> von großer Bedeutung ist, gefährden; um
								dies zu verhindern, sollen die Zürcher Pfarrer auf die <placeName ref="place121">Berner</placeName>
								Kirche einwirken. Gemeinsam mit dem [Zürcher] Rat sollen sie auf die Überwindung des Zwiespalts [zwischen
								<placeName ref="place121">Bern</placeName> und <placeName ref="place398">Genf</placeName>]
								hinwirken, wofür sich sowohl <persName ref="person227">Viret</persName> und
								<persName ref="person39">Calvin</persName> als auch er selbst bereits eingesetzt haben. Eine so bedeutende
								Kirche wie jene von <placeName ref="place398">Genf</placeName> wird von Satan ganz besonders
								angefochten, wie es schon in <placeName ref="place1513">Korinth</placeName> geschah; Christus möge
								geben, dass alle Glieder zur Auferbauung des Leibes beitragen [Eph 4, 16]. Grüße, auch an Bürgermeister
								[<persName ref="person180">Diethelm Röist</persName>] und Rat.
							</p>
						</summary>
					</msContents>
					<additional>
						<listBibl>
							<bibl type="Gedruckt">
								<title>C.O. XI, S. 385–389, Nr. 392</title>
							</bibl>
							<bibl type="Gedruckt">
								<title>Corr. des réformateurs VII, S. 456–461, Nr. 1108</title>
							</bibl>
						</listBibl>
					</additional>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/11665">
				<correspAction type="sent">
					<!--
					<persName ref="person1049" cert="high">
						<forename cert="high">Guillaume</forename>
						<surname cert="high">Farel</surname>
						<graphic type="portrait" url="portraits/1049_Farel_Guillaume.jpg"/>
						<ref type="wikipedia" target="https://de.wikipedia.org/wiki/Guillaume_Farel"/>
						<ref type="gnd" target="https://d-nb.info/gnd/118531948"/>
						<ref type="histhub" target="https://data.histhub.ch/person/11418641"/>
					</persName>
					-->
					<persName ref="person1049" cert="high"/>
					<place source="place339" cert="high"/>
					<date when="1542-04-19" cert="low"/>
				</correspAction>
				<correspAction type="received">
					<personGrp ref="role0" role="Pfarrer"/>
					<personGrp ref="role0" role="Lehrer"/>
					<place source="place587" cert="low"/>
				</correspAction>
				<correspContext>
					<ref type="next_chronologically" target="file11671"/>
					<ref type="prev_chronologically" target="file11664"/>
					<ref type="next_correspondence" target="file12134"/>
					<ref type="prev_correspondence" target="file11552"/>
					<ref type="next_correspondence_request" target="file12134"/>
					<ref type="prev_correspondence_request" target="file11552"/>
					<ref type="next_correspondence_reaction" target=""/>
					<ref type="prev_correspondence_reaction" target="file11531"/>
					<ref type="next_same_sender" target="file11829"/>
					<ref type="prev_same_sender" target="file11552"/>
					<ref type="next_same_addressee" target="file11699"/>
					<ref type="prev_same_addressee" target="file11652"/>
					<ref type="next_with_sender_as_addressee" target="file11829"/>
					<ref type="prev_with_sender_as_addressee" target="file11552"/>
					<ref type="next_with_addressee_as_sender" target="file11699"/>
					<ref type="prev_with_addressee_as_sender" target="file11652"/>
				</correspContext>
			</correspDesc>
			<langUsage>
				<language ident="la" usage="100">Latein</language>
			</langUsage>
		</profileDesc>
		<revisionDesc status="abgeschlossen"/>
	</teiHeader>
	<facsimile>
		<graphic url="11665/Autograph/00 E_II_337__fol__345_r_.tif" n="1"/>
		<graphic url="11665/Autograph/01 E_II_337__fol__345_v_.tif" n="2"/>
		<graphic url="11665/Autograph/02 E_II_337__fol__346_r_.tif" n="3"/>
		<graphic url="11665/Autograph/03 E_II_337__fol__346_v_.tif" n="4"/>
	</facsimile>
	<text xml:lang="la">
		<body>
			<div xml:id="div1" corresp="regest1">
				<p>
					<s n="1" xml:lang="la" type="auto">S. gratiam et pacem a Deo.</s>
					<s n="2" xml:lang="la" type="auto">Quam sit necessaria pax et sancta coniunctio Christi Iesu in fidelium ecclesia, ipse copiosus est testis, dum tam studiose suis eam commendat, et tam ardenter a patre efflagitat hinc ad illum migraturus, huius rei quis hodie periculum non facit?</s>
					<s n="3" xml:lang="la" type="auto">Si vel minimus eorum qui hic ministrat seiunctus ab aliis fuisset, actum erat prorsus de ecclesia hac: si ex vicinis ecclesiis quae Christo nomen dederant aliqua separata fuisset, perieramus, quod res ipsa clamat.</s>
					<s n="4" xml:lang="la" type="auto">Nam si post omnem operam vix potuit impediri Satanas, ita commotus et furens longa et diu pressa ira, conflatis innumeris quibus sese invictissimum credebat, quid si ea quae dedit Dominus nobis in destructionem Satanae in nos versa fuissent?</s>
					<s n="5" xml:lang="la" type="auto">Ut de aliis nunc taceam qui vobiscum laborarunt, o fratres summa pietate integritate et doctrina nobis merito observandi, vos in ipso articulo, ne funditus haec ecclesia everteretur, occurristis, omnia quae ad rem facerent exactissime attingentes.</s>
					<s n="6" xml:lang="la" type="auto">Quid vestris literis absolutius?</s>
					<s n="7" xml:lang="la" type="auto">Quid omisistis fulciendum muniendum et erigendum in castris Domini, quo nullus pateret hosti aditus?</s>
					<s n="8" xml:lang="la" type="auto">Loca omnia pervidistis quibus viam sibi sterneret Satanas in gregem Christi: stationem suam unicuique recto ordine, et quid faciendum cuique esset, designastis, ut facile hostis impetum ferre sine detrimento et hostem deturbare posset.</s>
					<s n="9" xml:lang="la" type="auto">Rursus ita fecistis hostium castra piis penetrabilia, omnibus dissipatis Satanae munitionibus per solidam veritatem Dei, inimicos ita denudastis, ut nullo negotio aut herbam porrigere aut iugulum praebere cogantur.</s>
					<s n="10" xml:lang="la" type="auto">Experti sumus omnes miram Dei nostri vim in vestris literis, et verbi efficaciam unde desumptae sunt.</s>
					<s n="11" xml:lang="la" type="auto">Admonitus unusquisque officii intellexit, quid et quo esset animo gerendum, et in quo non satis responderet vocationi.</s>
				</p>
				<p>
					<s n="12" xml:lang="la" type="auto">Inter quos ego ingenue testor tantum mihi accessisse, ut meam apud me detestatus socordiam (ut alia praeteream quae audivi gemens et me deflens) quod tam procul ab eo quem depingitis essem, ut iam non de petendo procul secessu amplius cogitarim, ut prius, dum indigne ferrem quod a piis fratribus, praecipue a symmystis, iterum in has angustias coniectus fuissem, ad quas dum Basileae essem obsecrabam ne me rursus iniicerent, praedicens tunc eis ventura haec omnia, ut privatus in literis (a quibus me totum paene haec vocatio abduxit) vitam transigerem, nec amplius pellerer, non a pontificiis et iis qui evangelium detestantur, quod leve esset, sed, quod gravissimum est, ab iis qui evangelium profitentur.</s>
					<s n="13" xml:lang="la" type="auto">Verum sic affectus fui vestra admonitione ut maioribus animi viribus esse perdurandum statuerim, invocato Domino, ut mihi ea largiretur quae vos mihi partim adesse, ex vobis ipsis me ipsum metientes, scribitis, ac quae ut praestem admonetis.</s>
					<s n="14" xml:lang="la" type="auto">Si pro hac gratia qua usus est Dominus in me et fratres symmystas, per integritatem vestram absolutam, neglectus a vobis fuissem, ut multa quae in Dominum admisi merentur, ne dicam longe graviora, quid mihi contigisset misero?</s>
					<s n="15" xml:lang="la" type="auto">Urebat me huius ecclesiae ruina longe magis quam si mille rotis omnia mea confringerentur ossa, et supra omnes maleficos dilaniarer.</s>
					<s n="16" xml:lang="la" type="auto">Si vos sensissem, ut aliqui feruntur, dixisse: Actum est de Farelli ministerio, totus iam confunditur, prorsus concidit nunquam surrecturus, iam poenas dat non recte administratae functionis, et id genus multa, quae gestientes dicebant illi qui se ipsos sub umbra evangelii semper quaesierunt, et nihil unquam Christi: in pontificem docti clamare, et nihil aliud: si, inquam, pro benigna Dei nostri per vos consolatione, illa audivissem, quam funditus periissem.</s>
					<s n="17" xml:lang="la" type="auto">Sed potentior in vobis fuit Dominus ad me erigendum et roborandum, quam Satanas et sui omnes fuerint ad deiiciendum et enervandum.</s>
					<s n="18" xml:lang="la" type="auto">Si Christus nos iubet de hostibus bene mereri et eos amare, quid non vult me agere pro tam caris amicis, imo patribus in Domino, qui tanto studio me foverunt ne perirem.</s>
					<s n="19" xml:lang="la" type="auto">Merito igitur mihi colendi estis et omni officio prosequendi.</s>
					<s n="20" xml:lang="la" type="auto">Verum vires quum desint, et non satis sciam quod in Domino discupio praestare, meum excipite votum: quod utinam vobis aliquando in Christi gloriam comprobare possim.</s>
					<s n="21" xml:lang="la" type="auto">Sed dum aliud non possum, toto pectore Christum flagito ut vobis rependat dignam pro tantis laboribus mercedem, vosque et ecclesiam vobis concreditam servet, maioribusque gratiis et donis cumulet in omnium aedificationem et salutem.</s>
				</p>
				<p>
					<s n="22" xml:lang="la" type="auto">Post sedatos tandem hic motus, quod prius urgebant Calvinus et Viretus, et multo quoque studio Genevensis senatus, ut Genevam peterem et me in hoc appararem, magnis demum id flagitationibus peregerunt.</s>
					<s n="23" xml:lang="la" type="auto">Veni et vidi non vulgare aedificium opera Vireti illic erectum, cui non parum accessit per adventum et laborem Calvini.</s>
					<s n="24" xml:lang="la" type="auto">Sed non tam facile illis est aedificare, tantumque opus erigere, quam fuit aliis facile demoliri.</s>
					<s n="25" xml:lang="la" type="auto">Et quamvis Satanas omnia conatus fuerit dissipare et perdere, tamen id non potuit prorsus: semper enim relicti fuerunt qui genua ipsi Baal non flexerunt, nec potuerunt pertrahi ut probarent illam insanam vivendi rationem in tanta licentia et scortationis et ebrietatis, in quae e verbo Domini non satis a quibus oportebat dicebatur: ne commemorem quae audiverim laudata fuisse.</s>
					<s n="26" xml:lang="la" type="auto">Ita nunc non sic rursus aedificari et instaurari possunt omnia, quin ruinae lacrymas moveant, iis qui viderunt stare olim quae nunc propemodum iacent.</s>
					<s n="27" xml:lang="la" type="auto">O quam praestaret nunquam natos esse tam impuros ecclesiae eversores, qui non attendunt quanto cum timore versandum sit in opere Domini, et quam diligenter videndum sit no quid diruatur aedificii sancti.</s>
					<s n="28" xml:lang="la" type="auto">Quot cladibus se, suos et populum Domini affecit scelestus ille Dathan cum consortibus suis?</s>
					<s n="29" xml:lang="la" type="auto">Itaque non est mirandum, si ingens labor Vireto fuerit subeundus, ut populum reduceret in viam: in quo solus laboravit ante Calvini adventum, idque maximo cum fructu.</s>
					<s n="30" xml:lang="la" type="auto">Et nunc si Calvino et Vireto supra vires sit laborandum, ut forma ecclesiae reddatur qua per Christum conservari possit, et flagitiosis non tam facile pateat accessus, in quam rem soli quum incumbant, utinam nulli essent qui, pro ope quam merito ferre deberent, non impedirent tam pios conatus.</s>
					<s n="31" xml:lang="la" type="auto">Huic labori accedit metus ne Viretus illinc auferatur, quo sublato statim actum erit de Calvino, sicque prorsus corruet illa ecclesia.</s>
					<s n="32" xml:lang="la" type="auto">Nam, ut ingenue fatear, hodie alios non novi quibus tantum onus possit imponi, neque qui possint vel umbram horum referre.</s>
					<s n="33" xml:lang="la" type="auto">Non est de me tam bene merita Geneva ut magis illi cupiam consultum quam alteri.</s>
					<s n="34" xml:lang="la" type="auto">Sed Christus me cogit qui illam delegit, ut suum in ea nomen illustret, per magnam credentium quae illic est multitudinem: cui accedit maxima omnium Galliarum aedificatio, dum stat illa ecclesia, ut ruina incredibilis sequitur dum cadit et desolatur.</s>
					<s n="35" xml:lang="la" type="auto">Ut de aliis taceam.</s>
					<s n="36" xml:lang="la" type="auto">Quare, o vere Christi amantia pectora, sicuti olim pro illa laborastis ecclesia, et nuper tam strenue pro hac, ita incumbite in hoc ut quod coeptum iam illic est, quodque iam multam facit spem, et erectum assurgit, absolvatur, in hoc tam piis et insignibus Christi servis perdurantibus Calvino et Vireto, quumque hos coniunxerit Dominus, precemini, quaeso, ne qua separentur ratione, sed ut pergant semper magis ac magis, ut vere unum sunt, omnes in Christo illic unum reddere.</s>
					<s n="37" xml:lang="la" type="auto">Et qua valetis gratia et autoritate apud ecclesiam Bernensem, efficite ut id fiat.</s>
					<s n="38" xml:lang="la" type="auto">Optime speramus de pastoribus apud quos non levis est vestra autoritas, qua det Christus in hac causa sancte utamini, et in aliis quoque quae faciunt ad aedificationem ecclesiarum: in qua vereor ne nonnulli praepostero ferantur zelo, sese cum aliis in ruinam trahentes.</s>
					<s n="39" xml:lang="la" type="auto">Satis nota sunt Christi verba, quod perditum non venerit sed servatum, cum quo qui non colligit dispergit.</s>
					<s n="40" xml:lang="la" type="auto">Sane quos nobis concredidit Dominus et nobis coniunxit, pro viribus, ut serventur et unum sint nobiscum, elaborandum est; candideque coram Deo angelis et hominibus est pergendum, non duplici corde, non pressa intus multa iracundia, quae sese exserat protinus ubi rimula patet, qua possimus sanctis conatibus reluctari, nulla Dei neque ecclesiae habita ratione.</s>
					<s n="41" xml:lang="la" type="auto">O quam malum est plausus populi quaerere.</s>
					<s n="42" xml:lang="la" type="auto">Sed quid?</s>
					<s n="43" xml:lang="la" type="auto">Non colimus hic agros sine spinis, quas Dominus evellat prorsus ex omnium cordibus.</s>
				</p>
				<p>
					<s n="44" xml:lang="la" type="auto">Alterum est quod vos obtestatos velim ut curetis, et ut magistratus iste curet quoque per Dominum, nempe dissidium illud tam perniciosum et tam pestilens, quo nihil minus decet contendentes, qui ex coniunctione et foedere inter eos icto, et iis quae Dominus egit in nexu illo, tantum debent unum esse, tamque in sancta concordia et vera pace vivere, ut nulli qui hodie vivant magis sint adstricti, siquidem tantum utrisque accessit, ut hac una ratione hi illis et contra illi his longe plura cedere debeant, quam sit id de quo contenditur.</s>
					<s n="45" xml:lang="la" type="auto">Nam quid non debent sibi mutuo propter Christum, qui nunc contendendo dissident?</s>
					<s n="46" xml:lang="la" type="auto">Ubi iam est quod Christus tantopere expetit, nimirum ut inimicos diligamus et auferenti tunicam pallium cedamus?</s>
					<s n="47" xml:lang="la" type="auto">Convicium certe non vult retaliare quenquam.</s>
					<s n="48" xml:lang="la" type="auto">Hic satis videmus quae sit hominum conditio, et quam vere per prophetam queratur Dominus, se educasse et grandes effecisse filios a quibus tandem spernatur, dum iussis paternis non parent.</s>
					<s n="49" xml:lang="la" type="auto">Quam laborent hic Viretus et Calvinus apud Genevenses, Christus novit.</s>
					<s n="50" xml:lang="la" type="auto">Ego non puto me magis unquam post fidei doctrinam efficere apud Genevenses conatum, quam illam concordiam, quam tam ardenter expetivi, ut mihi satis etiam hodie esset, ut aliqua ratione firma constaret.</s>
					<s n="51" xml:lang="la" type="auto">Quid responsi acceperim non est quod referam.</s>
					<s n="52" xml:lang="la" type="auto">Videndum est ut per admonitiones et exhortationes singuli suum officium faciant, invocato Domino, qui Satanam dissidii autorem dissipet et disperdat, faxitque ut omnes videamus ecclesias plene concordes, imo orbem totum sub principe pacis patrem spiritu et veritate adorantem, veraque pace, perfecta quoque caritate coniunctum.</s>
					<s n="53" xml:lang="la" type="auto">Quod dum petimus discupientes, pro viribus ecclesias ornare contendamus, et eas potissimum unde illustrior reddi potest Christi gloria, quas maxime solet Satanas oppugnare, ut est illa Genevensis, quam supra omnes quas hodie norim hostis ille oppugnavit et propemodum expugnavit.</s>
					<s n="54" xml:lang="la" type="auto">In qua videre videor id actum, post traditam puram Christi doctrinam, quod Corinthi contigit, praeter alia quae rempublicam concernunt.</s>
					<s n="55" xml:lang="la" type="auto">Dominus Iesus, qui ecclesias proprio acquisivit sanguine, det ut omnes agantur ipsius spiritu, quo unaquaeque alteri succurrat et adsit, prout christiana coniunctio et nexus ille spiritus Christi poscit, et in singulis ecclesiis omnia membra ordinate et diligenter suum munus obeant in aedificationem et conservationem totius corporis.</s>
				</p>
				<p>
					<s n="56" xml:lang="la" type="auto">Valete optimi et doctissimi fratres.</s>
					<s n="57" xml:lang="la" type="auto">Salutate quam officiosissime consulem vere Dei timentem et pium istum senatum.</s>
					<s n="58" xml:lang="la" type="auto">Fratres qui hic sunt vos salutant in Domino.</s>
					<s n="59" xml:lang="la" type="auto">Neocomi 19. Aprilis 1542.</s>
				</p>
				<p>
					<s n="60" xml:lang="la" type="auto">Vobis quam deditissimus in Domino G. Farellus.</s>
				</p>
				<p>
					<s n="61" xml:lang="la" type="auto">Praestantissimis pastoribus et doctoribus insignis ecclesiae Tigurinae viris summa fide pietate et doctrina suspiciendis Tiguri.</s>
				</p>
			</div>
		</body>
	</text>
</TEI>