<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="Brief-TUSTEP-0-23215" n="2051">
	<teiHeader xml:lang="de">
		<fileDesc>
			<titleStmt>
				<title subtype="file">Johannes Calvin / [Genf] AN Heinrich Bullinger / [Zürich], zwischen [25.] Oktober 1553 und [27. Oktober 1553]</title>
			</titleStmt>
			<publicationStmt>
				<publisher>(nicht publiziert)</publisher>
				<pubPlace>(Zürich)</pubPlace>
				<authority>Institut für Schweizerische Reformationsgeschichte (IRG)</authority>
			</publicationStmt>
			<seriesStmt>
				<title subtype="publication">Vorläufige Transkriptionen der HBBW-EditorInnen</title>
				<biblScope type="editor">(nicht ediert, Transkribierer unbekannt)</biblScope>
				<biblScope type="edition">HBBW</biblScope>
				<biblScope type="volume">0</biblScope>
				<biblScope type="volumes">20</biblScope>
				<biblScope type="period">[1547-1575]</biblScope>
				<biblScope type="page">3330</biblScope>
				<biblScope type="pages">8412</biblScope>
			</seriesStmt>
			<sourceDesc>
				<msDesc type="Brief" subtype="" xml:lang="">
					<msIdentifier/>
					<physDesc/>
					<msContents>
						<msItem>
							<incipit>Intelligo ex tuis literis tibi non satis nota fuisse mala nostra, de quibus apud te conquestus fueram.</incipit>
							<textLang>la</textLang>
						</msItem>
					</msContents>
					<additional>
						<listBibl>
							<bibl type="Gedruckt">
								<title>C.O. XIV, S. 654ff, Nr. 1838</title>
							</bibl>
							<bibl type="Gedruckt" subtype="Übersetzung">
								<title>Schwarz, Calvins Lebenswerk I 491f, Nr. 382 (dat. 25. Okt.)</title>
							</bibl>
							<bibl type="Literatur" subtype="Zitat">
								<title>F. Buisson, Castellion I 340</title>
							</bibl>
						</listBibl>
						<note type="Allgemein">C.O. mit Quellenangabe "Ex Bezae thesauro Gen. p. 127, Laus. p. 272, Hanov. p. 304, Chouet p. 172, Amst. p. 78, éd. Gall. Berol. p. 167</note>
					</additional>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/2051">
				<correspAction type="sent">
					<!--
					<persName ref="person540" cert="high">
						<forename cert="high">Johannes</forename>
						<surname cert="high">Calvin</surname>
						<graphic type="portrait" url="portraits/540_Calvin_Johannes.jpg"/>
						<ref type="wikipedia" target="https://de.wikipedia.org/wiki/Johannes_Calvin"/>
						<ref type="gnd" target="https://d-nb.info/gnd/118518534"/>
						<ref type="histhub" target="https://data.histhub.ch/person/11418245"/>
					</persName>
					-->
					<persName ref="person540" cert="high"/>
					<place source="place167" cert="high"/>
					<date notBefore="1553-10-25" notAfter="1553-10-27" cert="low"/>
				</correspAction>
				<correspAction type="received">
					<!--
					<persName ref="person495" cert="high">
						<forename cert="high">Heinrich</forename>
						<surname cert="high">Bullinger</surname>
						<graphic type="portrait" url="portraits/495_Bullinger_Heinrich.jpg"/>
						<ref type="wikipedia" target="https://de.wikipedia.org/wiki/Heinrich_Bullinger"/>
						<ref type="gnd" target="https://d-nb.info/gnd/118517384"/>
						<ref type="histhub" target="https://data.histhub.ch/person/11413754"/>
					</persName>
					-->
					<persName ref="person495" cert="high"/>
					<place source="place587" cert="high"/>
				</correspAction>
				<correspContext>
					<ref type="next_chronologically" target="file2050"/>
					<ref type="prev_chronologically" target="file2049"/>
					<ref type="next_correspondence" target="file2052"/>
					<ref type="prev_correspondence" target="file2035"/>
					<ref type="next_correspondence_request" target="file2081"/>
					<ref type="prev_correspondence_request" target="file2000"/>
					<ref type="next_correspondence_reaction" target="file2052"/>
					<ref type="prev_correspondence_reaction" target="file2035"/>
					<ref type="next_same_sender" target="file2081"/>
					<ref type="prev_same_sender" target="file2000"/>
					<ref type="next_same_addressee" target="file2052"/>
					<ref type="prev_same_addressee" target="file2035"/>
					<ref type="next_with_sender_as_addressee" target="file2081"/>
					<ref type="prev_with_sender_as_addressee" target="file2000"/>
					<ref type="next_with_addressee_as_sender" target="file2052"/>
					<ref type="prev_with_addressee_as_sender" target="file2035"/>
				</correspContext>
			</correspDesc>
			<langUsage>
				<language ident="la" usage="100">Latein</language>
			</langUsage>
		</profileDesc>
		<revisionDesc status="abgeschlossen"/>
	</teiHeader>
	<facsimile/>
	<text xml:lang="la">
		<body>
			<div>
				<p>
					<s n="1" xml:lang="la" type="auto">Intelligo ex tuis literis, observande frater, tibi non satis nota fuisse mala nostra, de quibus apud te conquestus fueram.</s>
					<s n="2" xml:lang="la" type="auto">Quia me improbi sciunt irritabilem esse, saepius et variis modis stomachum mihi movendo patientiam excutere conati sunt.</s>
					<s n="3" xml:lang="la" type="auto">Tametsi vero difficilis mihi fuit lucta, nunquam tamen adepti sunt quod captabant, ut de via deflecterem.</s>
					<s n="4" xml:lang="la" type="auto">Et iam ad omnes eorum punctiones pridem obdurui.</s>
					<s n="5" xml:lang="la" type="auto">Dominus enim ita me intra breve tempus in hac gente exercuit, ut multis experimentis didicerim quam multa Christi ministris ferenda sint.</s>
					<s n="6" xml:lang="la" type="auto">Idem quoque, ut spero, qui me hactenus sustinuit, non minori in posterum fortitudine instruet.</s>
					<s n="7" xml:lang="la" type="auto">Quare eius auxilio fretus stationem, in qua me locavit, nunquam volens deseram.</s>
					<s n="8" xml:lang="la" type="auto">Nec vero, quum hic nuper esset d. Gvaltherus, ullis contumeliis vel indignitatibus fractus ad cedendum me parabam: sed quoniam ab improbis inita erat ratio, qua me invitum extruderent.</s>
					<s n="9" xml:lang="la" type="auto">Quidam ob effraenes suas libidines et multa flagitia, coenae usu privatus donec resipisceret, contempto ecclesiae iudicio volebat nihilominus admitti: et quum palam sua contumelia ius consistorii everteret, obtinuerat a senatu quod recusare mihi necesse fuit.</s>
					<s n="10" xml:lang="la" type="auto">Caeterum, quia ferreum os hominis mihi notum erat, et data opera eum improbi mihi opposuerunt, ut vel sua protervia me vinceret vel tumultum concitaret senatum admonui quid facturus essem.</s>
					<s n="11" xml:lang="la" type="auto">Pervicit deterior factio ut nihil aequi impetrarem.</s>
					<s n="12" xml:lang="la" type="auto">Postridie aderat frater noster d. Gvaltherus: ubi me potius mortem obiturum denunciavi, quam ut sacrum domini panem canibus prostituerem, qui ex professo non sine evangelii crasso ludibrio ecclesiae ordinem pedibus calcare statuerunt.</s>
					<s n="13" xml:lang="la" type="auto">A prandio quid dixerim, malo ex oratione ipsa intelligas quam Beza noster vertendam curavit.</s>
					<s n="14" xml:lang="la" type="auto">Ne quid mutatum putes: ego nunquam inspexi: sed a notario sumpta est, qualem ex ore meo exceperat.</s>
					<s n="15" xml:lang="la" type="auto">Postea res agitata in senatu fuit, ubi quum superior esset bona causa, destiterunt paulisper, qui res turbatas cupiunt, donec tumultuandi magis opportunum esset tempus.</s>
					<s n="16" xml:lang="la" type="auto">Instat autem solennis comitiorum dies, ubi aliquid procul dubio tentabunt.</s>
					<s n="17" xml:lang="la" type="auto">Sed faciet dominus ut perversi eorum conatus evanescant.</s>
					<s n="18" xml:lang="la" type="auto">Mihi disciplinam, quae hic et senatus et populi decretu recepta est, morte potius sancire certum est, quam ut me vidente labefactari patiar.</s>
					<s n="19" xml:lang="la" type="auto">Si me ab officio prohibeant, coactus potius discedam, quam libertate me abdicem, qua perdita ministerium meum concideret.</s>
					<s n="20" xml:lang="la" type="auto">Nec vero ita ferreus sum, quin me excruciet horrenda quam prospicio futuram gregis dissipatio.</s>
					<s n="21" xml:lang="la" type="auto">Sed dum reputo quid mihi liceat in proposito confirmor.</s>
					<s n="22" xml:lang="la" type="auto">Tu, quod facis, precibus nos iuvare perges, ut hoc ovile sibi Christus conservet.</s>
				</p>
				<p>
					<s n="23" xml:lang="la" type="auto">Iam agitur octavus dies, ex quo a vobis rediit nuncius.</s>
					<s n="24" xml:lang="la" type="auto">Quantum pro fideli vestra opera cordatoque responso haec ecclesia debeat, verbis assequi nequeo.</s>
					<s n="25" xml:lang="la" type="auto">Iam vero quod de me et collegis meis tam amanter et honorifice in doctrinae nostrae commendationem loquuti estis, hoc nomine privatim nos vobis obstrictos agnoscimus, et non vulgarem habemus gratiam.</s>
					<s n="26" xml:lang="la" type="auto">Utinam mutuis officiis certare nobis daretur.</s>
					<s n="27" xml:lang="la" type="auto">Sed vos animis nostris scimus esse contentos.</s>
					<s n="28" xml:lang="la" type="auto">Quid de homine futurum sit, nondum scitur.</s>
					<s n="29" xml:lang="la" type="auto">Quantum tamen coniecturis assequor, cras feretur in curia iudicium: perendie vero ad supplicium ducetur.</s>
				</p>
				<p>
					<s n="30" xml:lang="la" type="auto">In Gallia res nihilo melius habent quam solebant.</s>
					<s n="31" xml:lang="la" type="auto">Ubi saeviendi est materia, sanguini non parciunt.</s>
					<s n="32" xml:lang="la" type="auto">Divione brevi tres exurent, nisi forte id iam factum sit.</s>
					<s n="33" xml:lang="la" type="auto">Et periculum est, ne Scotiae motus incendium exasperent.</s>
					<s n="34" xml:lang="la" type="auto">Hoc ideo commemoro, ut miseri fratres vobis sint commendati.</s>
					<s n="35" xml:lang="la" type="auto">Nemausi<note xml:id="fn1" type="footnote" n="1">Nîmes.</note> enim septem vel octo teneri in vinculis allatum est.</s>
					<s n="36" xml:lang="la" type="auto">In aliis Galliae urbibus complures sunt.</s>
					<s n="37" xml:lang="la" type="auto">Vale, ornatissime vir et frater mihi plurimum colende.</s>
					<s n="38" xml:lang="la" type="auto">Saluta diligenter symmystas, uxorem, generos, et filias.</s>
					<s n="39" xml:lang="la" type="auto">Dominus vobis semper adsit, vos tueatur, et spiritu suo regat.</s>
					<s n="40" xml:lang="la" type="auto">Collegae mei plurimam vobis salutem dicunt.</s>
					<s n="41" xml:lang="la" type="auto">Genevae, 6. calend. novembr. 1553.</s>
				</p>
			</div>
		</body>
	</text>
</TEI>