<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="Brief-TUSTEP-0-29162" n="4098">
	<teiHeader xml:lang="de">
		<fileDesc>
			<titleStmt>
				<title subtype="file">Johannes Haller d.J. / [Bern] AN Heinrich Bullinger / [Zürich], 8. Oktober 1559</title>
			</titleStmt>
			<publicationStmt>
				<publisher>(nicht publiziert)</publisher>
				<pubPlace>(Zürich)</pubPlace>
				<authority>Institut für Schweizerische Reformationsgeschichte (IRG)</authority>
			</publicationStmt>
			<seriesStmt>
				<title subtype="publication">Vorläufige Transkriptionen der HBBW-EditorInnen</title>
				<biblScope type="editor">(nicht ediert, Transkribierer unbekannt)</biblScope>
				<biblScope type="edition">HBBW</biblScope>
				<biblScope type="volume">0</biblScope>
				<biblScope type="volumes">20</biblScope>
				<biblScope type="period">[1547-1575]</biblScope>
				<biblScope type="page">5303/185</biblScope>
				<biblScope type="pages">8412</biblScope>
			</seriesStmt>
			<sourceDesc>
				<msDesc type="Brief" subtype="Autograph" xml:lang="la">
					<msIdentifier>
						<!--
						<repository ref="archive94">
							<name>Zürich StA</name>
							<ref target="https://www.zh.ch/de/direktion-der-justiz-und-des-innern/staatsarchiv.html"/>
						</repository>
						<settlement ref="place587">Zürich</settlement>
						<institution>Staatsarchiv</institution>
						-->
						<repository ref="archive94"/>
						<idno subtype="Autograph">E II 370,260 f.</idno>
					</msIdentifier>
					<physDesc/>
					<msContents>
						<msItem>
							<incipit>Iam pridem ad te scripsissem, si nunciam aliquem habuissem certum. Nunc quum habeam vestratem illum copiosius aliquanto scribam.</incipit>
							<textLang>la</textLang>
						</msItem>
					</msContents>
					<additional>
						<listBibl>
							<bibl type="Gedruckt">
								<title>C.O. XVII, S. 657-660, Nr. 3125</title>
							</bibl>
							<bibl type="Literatur" subtype="Erwähnung">
								<title>Grüße des L: Tremp: Zwa IV 22</title>
							</bibl>
						</listBibl>
					</additional>
				</msDesc>
				<msDesc type="Brief" subtype="Kopie" xml:lang="la">
					<msIdentifier>
						<!--
						<repository ref="archive96">
							<name>Zürich ZB</name>
							<ref target="https://www.zb.uzh.ch/de/"/>
						</repository>
						<settlement ref="place587">Zürich</settlement>
						<institution>Zentralbibliothek</institution>
						-->
						<repository ref="archive96"/>
						<idno subtype="Kopie">Ms S 96,2</idno>
					</msIdentifier>
					<physDesc>
						<objectDesc/>
						<sealDesc>
							<seal><p>ohne Siegelspur</p></seal>
						</sealDesc>
					</physDesc>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/4098">
				<correspAction type="sent">
					<!--
					<persName ref="person8018" cert="high">
						<forename cert="high">Johannes</forename>
						<surname cert="high">Haller d.J.</surname>
						<graphic type="portrait" url="portraits/1430_Haller_dJ_Johannes.jpg"/>
						<ref type="wikipedia" target="https://de.wikipedia.org/wiki/Johannes_Haller_der_J%C3%BCngere"/>
						<ref type="gnd" target="https://d-nb.info/gnd/136925588"/>
						<ref type="histhub" target="https://data.histhub.ch/person/11413871"/>
					</persName>
					-->
					<persName ref="person8018" cert="high"/>
					<place source="place41" cert="high"/>
					<date when="1559-10-08" cert="low"/>
				</correspAction>
				<correspAction type="received">
					<!--
					<persName ref="person495" cert="high">
						<forename cert="high">Heinrich</forename>
						<surname cert="high">Bullinger</surname>
						<graphic type="portrait" url="portraits/495_Bullinger_Heinrich.jpg"/>
						<ref type="wikipedia" target="https://de.wikipedia.org/wiki/Heinrich_Bullinger"/>
						<ref type="gnd" target="https://d-nb.info/gnd/118517384"/>
						<ref type="histhub" target="https://data.histhub.ch/person/11413754"/>
					</persName>
					-->
					<persName ref="person495" cert="high"/>
					<place source="place587" cert="high"/>
				</correspAction>
				<correspContext>
					<ref type="next_chronologically" target="file4099"/>
					<ref type="prev_chronologically" target="file4097"/>
					<ref type="next_correspondence" target="file4112"/>
					<ref type="prev_correspondence" target="file4018"/>
					<ref type="next_correspondence_request" target="file4112"/>
					<ref type="prev_correspondence_request" target="file4018"/>
					<ref type="next_correspondence_reaction" target="file4287"/>
					<ref type="prev_correspondence_reaction" target="file3374"/>
					<ref type="next_same_sender" target="file4112"/>
					<ref type="prev_same_sender" target="file4018"/>
					<ref type="next_same_addressee" target="file4101"/>
					<ref type="prev_same_addressee" target="file4093"/>
					<ref type="next_with_sender_as_addressee" target="file4112"/>
					<ref type="prev_with_sender_as_addressee" target="file4018"/>
					<ref type="next_with_addressee_as_sender" target="file4101"/>
					<ref type="prev_with_addressee_as_sender" target="file4093"/>
				</correspContext>
			</correspDesc>
			<langUsage>
				<language ident="la" usage="100">Latein</language>
			</langUsage>
		</profileDesc>
		<revisionDesc status="abgeschlossen"/>
	</teiHeader>
	<facsimile>
		<graphic url="4098/Autograph/00 E_II_370__fol__260_r_.tif" n="1"/>
		<graphic url="4098/Autograph/01 E_II_370__fol__260_v_.tif" n="2"/>
		<graphic url="4098/Autograph/02 E_II_370__fol__261_r_.tif" n="3"/>
		<graphic url="4098/Autograph/03 E_II_370__fol__261_v_.tif" n="4"/>
	</facsimile>
	<text xml:lang="la">
		<body>
			<div>
				<p>
					<s n="1" xml:lang="la" type="auto">Clarissimo viro d. Heinrycho Bullingero Tigurinae ecclesiae pastori fidelissimo domino et compatri suo perpetuo honorando.</s>
					<s n="2" xml:lang="la" type="auto">Tiguri.</s>
				</p>
				<p>
					<s n="3" xml:lang="la" type="auto">S. Iam pridem ad te scripsissem, honorande domine compater, si nuncium aliquem habuissem certum.</s>
					<s n="4" xml:lang="la" type="auto">Nunc quum habeam vestratem illum copiosius aliquanto scribam.</s>
				</p>
				<p>
					<s n="5" xml:lang="la" type="auto">Principio ingentes tibi ago gratias pro tuis in Ieremiam Sermonibus ad me missis.</s>
					<s n="6" xml:lang="la" type="auto">Exhibui reliqua exemplaria d. Musculo et d. de Diesbach.</s>
				</p>
				<p>
					<s n="7" xml:lang="la" type="auto">Illi magnas tibi quoque habent gratias.</s>
					<s n="8" xml:lang="la" type="auto">Exspectamus ut pium illud opus absolvas.</s>
				</p>
				<p>
					<s n="9" xml:lang="la" type="auto">Est enim propheta hic apprime nostris temporibus conveniens.</s>
					<s n="10" xml:lang="la" type="auto">Quod nostram in Sabaudiam profectionem attinet scripsi de ea nuper ad fratrem paucula quaedam, quae ipsum tecum communicasse non dubito.</s>
					<s n="11" xml:lang="la" type="auto">Invenimus sane turbatissima omnia et schismata manifesta et mirabilia inter ministros.</s>
					<s n="12" xml:lang="la" type="auto">Alii enim adhuc litigant de praedestinatione, et urgent has et illas loquutiones, quas quum reliqui acceptare nolint, queruntur de corrupta et insincera doctrina, et tantum non errorum aut haereseos reliquos insimulant.</s>
					<s n="13" xml:lang="la" type="auto">Alii pro disciplina pugnant ecclesiastica, asserentes, se non posse bonis conscientiis ministrare in ecclesiis in quibus potestatem discernendi inter pios et impios circa exhibitionem coenae domini non habeant: proinde petunt examen privatum et potestatem excommunicandi impios et imperitos.</s>
					<s n="14" xml:lang="la" type="auto">Armat eos exemplum illorum qui discesserunt: eos nisi sequantur, videntur sibi Christi ministri non esse, nec desinunt illi qui abiere frigidam suffundere, ventros appellantes et ventris ministros qui manere volunt.</s>
					<s n="15" xml:lang="la" type="auto">Sunt et alii ex altera parte nimii, qui gaudent se exoneratos esse illis qui abierunt, eosque amariter proscindunt et insectantur tanquam suarum desertores ecclesiarum.</s>
					<s n="16" xml:lang="la" type="auto">Conscribuntur utrinque epigrammata mordacia et aculeata, sicut illud cuiusdam: Schismata Berna nequit ferre, turpesque tueri Seditiosos, sed mittit ad Anticyras.</s>
				</p>
				<p>
					<s n="17" xml:lang="la" type="auto">Et talia alia multa.</s>
				</p>
				<p>
					<s n="18" xml:lang="la" type="auto">Quantae molis fuerit cum talibus hominibus agere, in quibus moderatum nihil, sed omnia extrema invenias, facile potes cogitare.</s>
					<s n="19" xml:lang="la" type="auto">Compescuimus tamen eos, quantum quidem potuimus, proposuimusque illis moderationem, quam et circa praedestinationis doctrinam et circa disciplinam ecclesiasticam sequerentur, sustulimusque acerbas illas et immoderatas voces quibus se mutuo proscindebant, et qua modestia vel de manentibus, vel de digressis iudicandum sit praescripsimus, effecimusque per domini gratiam, ut multi qui discessuri videbantur manerent, et alii qui propter dissidia ista animis erant abiectioribus confirmarentur spiritumque resumerent.</s>
					<s n="20" xml:lang="la" type="auto">Quid deinceps futurum sit, committendum est domino, isque orandus ut ecclesiae suae pacem concedat, dissidia illa et schismata quae tanto sunt offendiculo infidelibus benigne et clementer tollat.</s>
					<s n="21" xml:lang="la" type="auto">Ego valde metuo, ne turbae istae praesagium sint auferendae iterum ex ista gente veritatis.</s>
					<s n="22" xml:lang="la" type="auto">Et puto multos etiam esse qui propterea nunc petulantius tumultuentur, ut videantur sub pietatis specie discedere, quos tamen metus magis periculorum instantium, quam cordis pietas abstrahit.</s>
					<s n="23" xml:lang="la" type="auto">Genevae sumus pransi tantum, et erat nobis eo die magnum iter conficiendum.</s>
				</p>
				<p>
					<s n="24" xml:lang="la" type="auto">Nam Gaii pernoctaveramus, Genevae prandendum et deinde Tononium usque adhuc proficiscendum erat.</s>
					<s n="25" xml:lang="la" type="auto">D. Gvaltherus horum locorum situm novit.</s>
				</p>
				<p>
					<s n="26" xml:lang="la" type="auto">Hinc factum, ut paucos Genevae fuerimus alloquuti.</s>
					<s n="27" xml:lang="la" type="auto">Et quamvis in animo haberemus, vel d. Calvinum saltem alloqui, accidit tamen ut in platea Beza d. de Diesbach, qui unus nobiscum erat ex legatis, obviam veniret, eumque visum insalutatum tamen praeteriret, cuius tamen Lutetiae aliquando non amicus modo sed et contubernalis fuit et quo Bernae etiam semper familiarissime est usus.</s>
					<s n="28" xml:lang="la" type="auto">Quo facto valde indignatus d. de Diesbach noluit ut adiremus quemquam illorum, praesertim quum illi non dignarentur nos, quos adesse non ignorabant, convenire.</s>
					<s n="29" xml:lang="la" type="auto">Aderat nobiscum etiam d. Hieronymus Emmanuel qui optime semper de Vireto et partibus illius sensit, vir boni iudicii et moderatus, sed neque illum salutare dignati sunt, nec voluit ipse quoque permittere nobis ut eos conveniremus.</s>
					<s n="30" xml:lang="la" type="auto">Quatuor quidem senatores nobiscum prandium sumebant: ministrorum vero nulla fiebat mentio.</s>
					<s n="31" xml:lang="la" type="auto">Itaque sumpto prandio discessimus.</s>
				</p>
				<p>
					<s n="32" xml:lang="la" type="auto">Scribo haec copiosius, quoniam non ignoro eos aegre ferre, quod non simus eos colloquuti: sed nos non minus male habet, quod nos ipsi alloquio non sint dignati.</s>
					<s n="33" xml:lang="la" type="auto">Si ea de re ad vos scribant, habes hic quo nos excusare possis.</s>
				</p>
				<p>
					<s n="34" xml:lang="la" type="auto">Sunt homines eruditi et ut iudico pii item, sed tale gerunt supercilium, ut non possint non multis bonis viris esse graves.</s>
					<s n="35" xml:lang="la" type="auto">Neque etiam discessimus hinc, quin nostrorum uteremur consilio, quomodo nos, si Genevam ventum esset, gerere debeamus.</s>
					<s n="36" xml:lang="la" type="auto">Placuit plerisque ne nos ipsos ingereremus ipsis, sed si ipsi nos convenirent, benigne cum illis ageremus.</s>
					<s n="37" xml:lang="la" type="auto">Sed res accidit ut scripsi.</s>
				</p>
				<p>
					<s n="38" xml:lang="la" type="auto">De sententia a Basiliensi arbitro contra nostros lata audisti opinor.</s>
					<s n="39" xml:lang="la" type="auto">Valde ob id tripudiant Genevates.</s>
				</p>
				<p>
					<s n="40" xml:lang="la" type="auto">Nostri aegre ferunt et contra pactum cum ipsis actum esse asserunt quod Genevenses inter assessores suos et iudices collocarint hominem qui nec de maiore nec de minore, ut vocant, fuerit senatu.</s>
					<s n="41" xml:lang="la" type="auto">Sed hoc parum est, nunc demum de ipsa rei substantia litigabitur.</s>
				</p>
				<p>
					<s n="42" xml:lang="la" type="auto">Ego finem huius controversiae non video nisi tertius aliquis et communis accedat hostis qui hasce respublicas societ iterum.</s>
					<s n="43" xml:lang="la" type="auto">Legatus Sabaudi idem hic quoque petiit quod apud vos, nisi quod de amica transactione quaedam addidit, unde factum est ut dies constitueretur conveniendi Neocomi.</s>
					<s n="44" xml:lang="la" type="auto">Legati nondum delecti sunt.</s>
				</p>
				<p>
					<s n="45" xml:lang="la" type="auto">Quid futurum sit novit dominus.</s>
				</p>
				<p>
					<s n="46" xml:lang="la" type="auto">Tentabunt nostri quaecunque possunt si forte amice res transigi possit, atque utinam hoc citra religionis dispendium fieri possit.</s>
					<s n="47" xml:lang="la" type="auto">Ego metuo ne quod ubique fieri video hic quoque fiat, ut rerum privatarum maior quam pietatis et religionis habeatur ratio.</s>
					<s n="48" xml:lang="la" type="auto">Ora dominum nobiscum pro bono eventu.</s>
				</p>
				<p>
					<s n="49" xml:lang="la" type="auto">Populus in Sabaudia silet.</s>
				</p>
				<p>
					<s n="50" xml:lang="la" type="auto">Nobiles mussitant.</s>
				</p>
				<p>
					<s n="51" xml:lang="la" type="auto">Omnes exspectant quo res evasura sit.</s>
				</p>
				<p>
					<s n="52" xml:lang="la" type="auto">Academiam Genevenses instituunt, sed pro suis tantum.</s>
				</p>
				<p>
					<s n="53" xml:lang="la" type="auto">Vix enim fiet in tanta rerum quae illic inprimis est caritate et hoc rerum statu ut fiat frequens.</s>
					<s n="54" xml:lang="la" type="auto">Qui a nobis discesserunt ministri in Galliam plerique omnes missi sunt, praeter Viretum et Bezam, paucis aliis exceptis.</s>
					<s n="55" xml:lang="la" type="auto">Ibi fiducia ex morte regis accepta confidentius egerunt, unde de novo ferventior [orta] persequutio quam prius unquam fuerit.</s>
				</p>
				<p>
					<s n="56" xml:lang="la" type="auto">Bernae 8. octob. 1559.</s>
				</p>
				<p>
					<s n="57" xml:lang="la" type="auto">Ioannes Hallerus tuus.</s>
				</p>
			</div>
		</body>
	</text>
</TEI>