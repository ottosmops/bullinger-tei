<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="Brief-TUSTEP-0-25100" n="2666">
	<teiHeader xml:lang="de">
		<fileDesc>
			<titleStmt>
				<title subtype="file">Hans Welser / [Augsburg] AN Heinrich Bullinger / [Zürich], 5. Juli 1555</title>
			</titleStmt>
			<publicationStmt>
				<publisher>(nicht publiziert)</publisher>
				<pubPlace>(Zürich)</pubPlace>
				<authority>Institut für Schweizerische Reformationsgeschichte (IRG)</authority>
			</publicationStmt>
			<seriesStmt>
				<title subtype="publication">Vorläufige Transkriptionen der HBBW-EditorInnen</title>
				<biblScope type="editor">(nicht ediert, Transkribierer unbekannt)</biblScope>
				<biblScope type="edition">HBBW</biblScope>
				<biblScope type="volume">0</biblScope>
				<biblScope type="volumes">20</biblScope>
				<biblScope type="period">[1547-1575]</biblScope>
				<biblScope type="page">3932</biblScope>
				<biblScope type="pages">8412</biblScope>
			</seriesStmt>
			<sourceDesc>
				<msDesc type="Brief" subtype="Autograph" xml:lang="de">
					<msIdentifier>
						<!--
						<repository ref="archive94">
							<name>Zürich StA</name>
							<ref target="https://www.zh.ch/de/direktion-der-justiz-und-des-innern/staatsarchiv.html"/>
						</repository>
						<settlement ref="place587">Zürich</settlement>
						<institution>Staatsarchiv</institution>
						-->
						<repository ref="archive94"/>
						<idno subtype="Autograph">E II 346,309 f.</idno>
					</msIdentifier>
					<physDesc/>
					<msContents>
						<msItem>
							<incipit>ich hab ewer schr(eiben) aus Zurch den 9. Julio myt der bredig im druk, so ewer lieb von der catolyschen algemeyn ler und der ungezweyflet alt glaub seye</incipit>
							<textLang>de</textLang>
						</msItem>
					</msContents>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/2666">
				<correspAction type="sent">
					<!--
					<persName ref="person3927" cert="high">
						<forename cert="high">Hans</forename>
						<surname cert="high">Welser</surname>
					</persName>
					-->
					<persName ref="person3927" cert="high"/>
					<place source="place18" cert="high"/>
					<date when="1555-07-05" cert="low"/>
				</correspAction>
				<correspAction type="received">
					<!--
					<persName ref="person495" cert="high">
						<forename cert="high">Heinrich</forename>
						<surname cert="high">Bullinger</surname>
						<graphic type="portrait" url="portraits/495_Bullinger_Heinrich.jpg"/>
						<ref type="wikipedia" target="https://de.wikipedia.org/wiki/Heinrich_Bullinger"/>
						<ref type="gnd" target="https://d-nb.info/gnd/118517384"/>
						<ref type="histhub" target="https://data.histhub.ch/person/11413754"/>
					</persName>
					-->
					<persName ref="person495" cert="high"/>
					<place source="place587" cert="high"/>
				</correspAction>
				<correspContext>
					<ref type="next_chronologically" target="file2667"/>
					<ref type="prev_chronologically" target="file2665"/>
					<ref type="next_correspondence" target="file2929"/>
					<ref type="prev_correspondence" target="file1956"/>
					<ref type="next_correspondence_request" target="file2929"/>
					<ref type="prev_correspondence_request" target="file1956"/>
					<ref type="next_correspondence_reaction" target=""/>
					<ref type="prev_correspondence_reaction" target="file12592"/>
					<ref type="next_same_sender" target="file2929"/>
					<ref type="prev_same_sender" target="file1956"/>
					<ref type="next_same_addressee" target="file2668"/>
					<ref type="prev_same_addressee" target="file2663"/>
					<ref type="next_with_sender_as_addressee" target="file2929"/>
					<ref type="prev_with_sender_as_addressee" target="file1956"/>
					<ref type="next_with_addressee_as_sender" target="file2668"/>
					<ref type="prev_with_addressee_as_sender" target="file2663"/>
				</correspContext>
			</correspDesc>
			<langUsage>
				<language ident="de" usage="100">Deutsch</language>
			</langUsage>
		</profileDesc>
		<revisionDesc status="abgeschlossen"/>
	</teiHeader>
	<facsimile>
		<graphic url="2666/Autograph/00 E_II_346__fol__309_r_.tif" n="1"/>
		<graphic url="2666/Autograph/01 E_II_346__fol__309_v_.tif" n="2"/>
		<graphic url="2666/Autograph/02 E_II_346__fol__310_r_.tif" n="3"/>
		<graphic url="2666/Autograph/03 E_II_346__fol__310_v_.tif" n="4"/>
	</facsimile>
	<text xml:lang="de">
		<body>
			<div>
				<p>
					<s n="1" xml:lang="de" type="auto">[Die gna]t goteß durch unseren her Jesum Crystom seye, [lie]ber her bruder in Cristom myt ewch, den eweren, unß alen, [das] wyr an in aleyn und seyn warheit glauben, ewyglych, amen.</s>
				</p>
				<p>
					<s n="2" xml:lang="de" type="auto">Hochbegabter, trewer dyener am evangelio Jesu Cristj unnd lieber her, ich hab ewer schr[eiben] aus Zurch den 9. julio myt der bredyg im druk, so ewer lieb von der catolyschen algemeyn ler und der ungezweyflet alt glaub seye, enpf[angen], bedank mych deß auf hochst, weyß nyt, wie ich wyder verrgelten sol, unnd fynt eß die lautere warheyt, das, wer die gnat nyt hat an Crystom, sein verdynst zu glaben, kan ny selyg werden; dan keyn mensch ist geboren, da so vil gutz in seye, der sych selb myt guten werken oder seyn fleyß und blut kynt selyg machen; eß muß im von die bezalong, so Cristus am stamen deß kreytz getan hat, im helfen.</s>
					<s n="3" xml:lang="de" type="auto">Wer aber nyt glabt das leyden und sterben Cristy byt seyne synt seye wyt, denselben hat er nyt gar betzalt; ist im keyn genugsamer und foler got, myt dem das sacrament brot und weyn harom eß seyn weg im glaben wyrt eß in der selykayt und myt den anderen zaychen weltlych nach der ordnong nichtz ennpfangen.</s>
					<s n="4" xml:lang="de" type="auto">Welyche non die gnat goteß haben das ewyg leben; welyche aber Cristy sterben nyt volkomen genugsam ist vyr ire syndenn, so si in rewe und layt sint, welen nymer don, sonder suchen und musen ander weg, werk oder mytl darzu haben, vyr die ist Crystus nyt gestorben, und gehent in dya hell, unß das ewyg leben zu, wie dan jetz daß babst von irs bracht, aygennutz, guten leben wylen dut, wil das evangeliom sonder bey unß so vil myglych nyt aufkomen lasen, vyr die wellen wyr treulych byten, nach demselben den wylen deß heren, wie er uns im vaterunser lernet, geschechen.</s>
					<s n="5" xml:lang="de" type="auto">Die pfafen in Engelant myt irem anhang haben eyn jungen her k[unig] lasen sterben; dasselb kynygreych eym s... iber geben, aleyn das man babst, abgotterey dynen erhalt unnd die warheyt Jesu Cristy myt gwalt darauß treyb.</s>
					<s n="6" xml:lang="de" type="auto">Der her kan sych ir noch wyder erbarmen und helfen.</s>
					<s n="7" xml:lang="de" type="auto">So ir unß, die wyr evangelio Jesu Cristy ofenlich glaben unnd bekenen, auch nyt, derweyl wyr urrtayl Jesu Cristy wysen, das vyl berufen, wenyg außerkoren sent.</s>
					<s n="8" xml:lang="de" type="auto">Welen wyr got dem heren dest me danken seyner gnaden.</s>
					<s n="9" xml:lang="de" type="auto">Eß ist war, vyl bredygen evangelio, lasen... so die besten seyn wellen, myt laufen; das lat ewch... bruder, nyt kymeren.</s>
				</p>
				<p>
					<s n="10" xml:lang="de" type="auto">Der teufel feyrt nyt; aber d... ynden durch die genat goteß, das gut herauß nemen, den neyt faren lasenn.</s>
					<s n="11" xml:lang="de" type="auto">Da weltt vyr mych, die meynen und ale an..., die sych das nyt kymeren lasenn, got den heren byten, das er uns byß in ent, das doch kurtz ist, erhalte[n] welle.</s>
					<s n="12" xml:lang="de" type="auto">Ich byn auf dem land herausen bey dem hoch gelerten d° Conrat Gaß[ner]<note type="margin">a.R.: Gessner!</note> noch nyt gewest.</s>
					<s n="13" xml:lang="de" type="auto">So ich hyneyn kom kontschaft machen.</s>
					<s n="14" xml:lang="de" type="auto">Im reychstag, der ob 6 monet jetz weret, ist noch nychtz angerycht; pfafen ziechen auf, heten geren anstant unnd fryt zwyschen kay[serlich] m[ajesta]tt und Frank[reych], vermenten darnach dest me wyder die evangelyschen zu erhalten.</s>
					<s n="15" xml:lang="de" type="auto">Die fyrsten halten stark, wellen, das jederman frey haben, dem babst myt nychten oder seyner ler underworfen sein.</s>
					<s n="16" xml:lang="de" type="auto">Wa eß sych non enden, solt in an 4 in 6 wuchen hervyrkomen.</s>
					<s n="17" xml:lang="de" type="auto">Dan si haben gnat von got, werden nyt darvon weychen.</s>
					<s n="18" xml:lang="de" type="auto">Soltz zu eym zug komen nyt wol gann.</s>
					<s n="19" xml:lang="de" type="auto">Bey unß werden al mytl braucht, wie man weg don must; aber got hat sych byßher unser erbarmet, seyn wort neben teufel ler deß anticristj zu Rom erhalten.</s>
					<s n="20" xml:lang="de" type="auto">Um die gnat wyr, so dem evangelio glauben, noch und stetz byten.</s>
				</p>
				<p>
					<s n="21" xml:lang="de" type="auto">Byt ewch frayntlych, bruderlych unnd dynstlych, wolt vyr unsere kyrchen zu Aug[spurg] bey ewere gemeyn, vyr mych alß eyn mytknecht Jesu Cristy, seyn hausgesynt, treulych byten, das der almechtyg got unnß in den geforlych zeyten am glauben und in Jesu Cristo seyn heylyg evangelio ewyg und zeytlych byß an ent dyß elennden leben erhalte und in sonder byt vyr mych unnd die meynen.</s>
					<s n="22" xml:lang="de" type="auto">Das wyl ich vyr ewch unnd die eweren auch don.</s>
					<s n="23" xml:lang="de" type="auto">Gar nychs, was man auß neyt tut, anfechten lasent.</s>
					<s n="24" xml:lang="de" type="auto">Dan ewer unnd meyn glaub sent auf das sterben Jesu Cristi unnd seyn warheyt aleyn und auf anderst nyemant, zu vergeben der synden gegrynt.</s>
					<s n="25" xml:lang="de" type="auto">Darbey wellen wyr bleyben byß an ent unnd durch seyn verdienst das ewyg lebenn besytzen, unnß im reych goteß in kurtzer zeyt fynden.</s>
				</p>
				<p>
					<s n="26" xml:lang="de" type="auto">Wa ich ewch dan, lieber her, dyenen kan, eß seye zu fyderong deß evangelio Jesu Cristj, in was es wol, so ich vermag, hapt ir, die eweren mych gantz wylyg und genaygt.</s>
					<s n="27" xml:lang="de" type="auto">Die pfafen kynden mych, das ich ir sach auß gnaden goteß erkene, nyt wol leydenn, musen doch, alß lang eß meyn her und got zugybt, gedulden.</s>
				</p>
				<p>
					<s n="28" xml:lang="de" type="auto">Wie man sagt, wellen si jetz in an 6 wuchen den reychstag enden, den religion artykel auf Speyr aufziechen, das jede barteye ire gelerten dahyn schyk, da zum ent weyter handle.</s>
				</p>
				<p>
					<s n="29" xml:lang="de" type="auto">Ist ein aufzug, ob fryt myt Franc[rey]ch wurt, das si der warheyt stark genug weren.</s>
					<s n="30" xml:lang="de" type="auto">Got wyrtz erhalten.</s>
				</p>
				<p>
					<s n="31" xml:lang="de" type="auto">Was dan die von Kollen in truk außgan lasenn, hapt hiebey, nemen wyder dafor und schweren an hant unnd wellen darin die warheyt, nachtmal Jesu Cristj verlegnent, babst abgoterey erhalten; muß man got dem heren befellen, Wie eß dan in Nyderlant gang, das der k[ynyg] von Franc[rey]ch Mariaburg myt 200 wegen profant gespeyst von kay[serlichem] leger wegzogenn ist, wert ir schon wysenn.</s>
				</p>
				<p>
					<s n="32" xml:lang="de" type="auto">Damyt seyt von myr, den meynen und ale die eweren gegriest, got dem heren in seynn gnat befollen.</s>
				</p>
				<p>
					<s n="33" xml:lang="de" type="auto">Datum Augspurg 5° julio 1555.</s>
				</p>
				<p>
					<s n="34" xml:lang="de" type="auto">E[wer] w[illiger] m[it] b[ruder] in Crysto Hanns Welser.</s>
				</p>
				<p>
					<s n="35" xml:lang="de" type="auto">Dem wyrdygen heren und vorsterr im evangelio Jesu Cristy Heynrych Bulynger zu Zyrich, meynem lieben heren, zu handen.</s>
				</p>
				<p>
					<s n="36" xml:lang="de" type="auto">Zurch.</s>
				</p>
			</div>
		</body>
	</text>
</TEI>