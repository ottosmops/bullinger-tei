<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="Brief-TUSTEP-0-36130" n="6951">
	<teiHeader xml:lang="de">
		<fileDesc>
			<titleStmt>
				<title subtype="file">s.n. / St. Gallen AN [Heinrich Bullinger], 18. November 1566</title>
			</titleStmt>
			<publicationStmt>
				<publisher>(nicht publiziert)</publisher>
				<pubPlace>(Zürich)</pubPlace>
				<authority>Institut für Schweizerische Reformationsgeschichte (IRG)</authority>
			</publicationStmt>
			<seriesStmt>
				<title subtype="publication">Vorläufige Transkriptionen der HBBW-EditorInnen</title>
				<biblScope type="editor">(nicht ediert, Transkribierer unbekannt)</biblScope>
				<biblScope type="edition">HBBW</biblScope>
				<biblScope type="volume">0</biblScope>
				<biblScope type="volumes">20</biblScope>
				<biblScope type="period">[1547-1575]</biblScope>
				<biblScope type="page">6911/162</biblScope>
				<biblScope type="pages">8412</biblScope>
			</seriesStmt>
			<sourceDesc>
				<msDesc type="Brief" subtype="Autograph" xml:lang="de">
					<msIdentifier>
						<!--
						<repository ref="archive79">
							<name>St. Gallen SA</name>
							<ref target="https://stadtarchiv.ch/"/>
						</repository>
						<settlement ref="place474">St. Gallen</settlement>
						<institution>Stadtarchiv Vadiana</institution>
						-->
						<repository ref="archive79"/>
						<idno subtype="Autograph">Missiven</idno>
					</msIdentifier>
					<physDesc/>
					<msContents>
						<msItem>
							<incipit>So ir und andern herren und bruder uwer mitarbeitter an deß herren dienst frisch und gsund sind, ist uns ein besonder fröd.</incipit>
							<textLang>de</textLang>
						</msItem>
					</msContents>
					<additional>
						<note type="Allgemein">Spätere Zufügung: "Der Kilchdiener zu St. Gallen schryben an M. Heinrich Bullingern seligen". Antwort 1566 Nov. 21. (= ID 6954)</note>
					</additional>
				</msDesc>
				<msDesc type="Brief" subtype="Autograph" xml:lang="de">
					<msIdentifier>
						<!--
						<repository ref="archive94">
							<name>Zürich StA</name>
							<ref target="https://www.zh.ch/de/direktion-der-justiz-und-des-innern/staatsarchiv.html"/>
						</repository>
						<settlement ref="place587">Zürich</settlement>
						<institution>Staatsarchiv</institution>
						-->
						<repository ref="archive94"/>
						<idno subtype="Autograph">E I 2.1, Nr. 19</idno>
						<idno subtype="Hinweis">[Korrektur Zürich StA]</idno>
					</msIdentifier>
					<physDesc/>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/6951">
				<correspAction type="sent">
					<personGrp ref="role0" role="Prediger"/>
					<place source="place474" cert="low"/>
					<date when="1566-11-18" cert="low"/>
				</correspAction>
				<correspAction type="received">
					<!--
					<persName ref="person495" cert="low">
						<forename cert="low">Heinrich</forename>
						<surname cert="low">Bullinger</surname>
						<graphic type="portrait" url="portraits/495_Bullinger_Heinrich.jpg"/>
						<ref type="wikipedia" target="https://de.wikipedia.org/wiki/Heinrich_Bullinger"/>
						<ref type="gnd" target="https://d-nb.info/gnd/118517384"/>
						<ref type="histhub" target="https://data.histhub.ch/person/11413754"/>
					</persName>
					-->
					<persName ref="person495" cert="low"/>
				</correspAction>
				<correspContext>
					<ref type="next_chronologically" target="file6952"/>
					<ref type="prev_chronologically" target="file6950"/>
					<ref type="next_correspondence" target="file7021"/>
					<ref type="prev_correspondence" target="file6683"/>
					<ref type="next_correspondence_request" target="file7021"/>
					<ref type="prev_correspondence_request" target="file6267"/>
					<ref type="next_correspondence_reaction" target="file7174"/>
					<ref type="prev_correspondence_reaction" target="file6683"/>
					<ref type="next_same_sender" target="file7021"/>
					<ref type="prev_same_sender" target="file6842"/>
					<ref type="next_same_addressee" target="file6954"/>
					<ref type="prev_same_addressee" target="file6950"/>
					<ref type="next_with_sender_as_addressee" target="file7021"/>
					<ref type="prev_with_sender_as_addressee" target="file6842"/>
					<ref type="next_with_addressee_as_sender" target="file6954"/>
					<ref type="prev_with_addressee_as_sender" target="file6950"/>
				</correspContext>
			</correspDesc>
			<langUsage>
				<language ident="de" usage="100">Deutsch</language>
			</langUsage>
		</profileDesc>
		<revisionDesc status="abgeschlossen"/>
	</teiHeader>
	<facsimile/>
	<text xml:lang="de">
		<body>
			<div>
				<p>
					<s n="1" xml:lang="de" type="auto">Gnad unnd frid von gott dem vatter durch Jesum Christum, unnßern herrn, sye mitt üch, eerwirdiger herr unnd vatter, mitt erbietung unnßers ganntz willigen diennsts allzyth bevor.</s>
					<s n="2" xml:lang="de" type="auto">So ir unnd anndere herrn und brüder üwer mittarbeitter an deß herren diennst frisch unnd gsund sind, ist unns ain besonnder fröd.</s>
					<s n="3" xml:lang="de" type="auto">Wir habennd och nit zwyffel, dann das ir nit on clag unnd mittlyden vernommen habennd das absterben herr Johannßen Valentin Fortmüllers, unnßers fürgeliebten bruͦders unnd unnßer kilchen lanngher getrüwen hirten unnd seelsorgers, welliches abganng wir inn dißen betrübten zythen unnd besonnder der sterbenndenn löfen, wol empfindent, wyl wir syner starcken hilff unnd trostung entsetzt unnd wir meerenthails von allter unnd sonnst schwach unnd unvermugenlich sind, muͦßend aber mitt schaden erlernnen gegenwürtige gnaden unnd gaaben gottes dannckbarlichen ze gebruchen.</s>
					<s n="4" xml:lang="de" type="auto">Gott welle unns deß thüren mans gnadigklichen ergetzen.</s>
					<s n="5" xml:lang="de" type="auto">Darumb wir aber jetzmal uß guͦttem verthruwen zuͦ üch als unnßerem fründlichen herren unnd vatter mitt unnßerem schryben kommend, gschicht, das unns inn dißen tagen fürkommen ist, wie uff nechstkünnfftige taglaistung zuͦ Baden ein entschließung oder abred geschechen sölle, der gstallt, das die predicannten inn dem Rhintal nun fürohin ainen eerwirdigen synodum zuͦ Zürich besuͦchen söllend; da mögennd wir aigentlich nit wißen, ob dißer radtschlag die predicannten allain belannge, so von ainer ersammen unnd wyßen oberkait der statt Zürich uff begären der kirchen inn das Rhyntal, gottes wortt ze verkhünnden geschickt werdent, das dieselbig ire synodos zuͦ Zürich darumb nit verlaßen, sonnder sy nicht derster minder besuͦchen söllennd, oder ob die kirchendienner der lanndtvogt[ei] im Rhyntal allgemain on wyter achtung unnßers synodi fürhin allain uff den synodis zuͦ Zürich söllennd erschynnen, wie es dann sich laßet ansechen.</s>
					<s n="6" xml:lang="de" type="auto">Unnd so es dann diße nechsterzellte mainung hette, können wir wol erachten, sölliches uß kainer annderen ursachen geschechen dann uß trüwer fürsorg, dem ergerlichen wanndel der ungehorsammen dienner fürzekommen unnd die unordnung abzeschaffen.</s>
					<s n="7" xml:lang="de" type="auto">Nimpt uns aber wunder, das jetzmal das Rhyntal angezogen wirtt unnd doch die kirchen gemellter lanndtvogty lannge zyt her mitt allten unnd gestanndnen erbaren unnd züchtigenn dienner versehen gwesen, wie unnßer fürgliebter bruͦder h. Hanns Koller guͦtt wißen tragt, on das dem predicannten von Bernang h. Micheln<note xml:id="fn1" type="footnote" n="1">Michael Burger?</note> nach syner haimfart gen Bern ain gschray ufkommen, das unns nitt gefröwt hatt.</s>
					<s n="8" xml:lang="de" type="auto">Der jetzt zuͦ Balgach ist noch jung, unnd was hie mangels were, so ver er blyben wurde (dann er urlob genommen) möcht lychtlich verbesßeret werden.</s>
					<s n="9" xml:lang="de" type="auto">Was unns aber in nammen unnßers gemainen synodi inn söllichem fürtrag will angelegen syn, wellend wir üch mitt kurtzem deßselbigen gstaltsamme fründtlicher mainung nitt verhallten.</s>
					<s n="10" xml:lang="de" type="auto">Es ist nun bißher lennger, dann jemandt verdencken möge, och vornacher in dem papstumb ain synodus in der statt S. Gallen jerlichen gehallten worden, versammlet von den umbliggennden herrschafften, nammlich der kirchen deß lanndts Appenzell, deß gottshuß genannt der apty zuͦ Sannt Gallen, deß Oberen Thurgöws unnd Rhynthals lanndtvogtyen, och ainer statt Sannct Gallen.</s>
					<s n="11" xml:lang="de" type="auto">Nachdem aber die zwayung der religion die gemainsamme gemeldten synodi nit lenger dulden kondt noch mocht, do ist durch herrn lanndtvogt Hesßi von, derselbigen zyth lanndtvogt im Rhyntal, diewyl deß synodi gült im Rhyntal gelägen, ain absönnderung und tailung gemacht worden, das die predicannten ainen aignen synodum unnd die mesßpfaffen ainen besonnderen haben sölltend, unnd die gült uff baid thail glich abgetailt, och zuͦ urkhundt sollicher absönnderung hatt gemällter landtvogt Hesßi brieff unnd sigel zuͦ unnßeren handen geben, welche hernach uff ainem tag zuͦ Baden von den acht Orthen inn krefften erkhenndt unnd ouch darumb urkhundt geben habennt.</s>
					<s n="12" xml:lang="de" type="auto">Uff sollichs nun wir die dienner der kirchen inn den vier obgenanten oberkaiten gelägen on unnderlaß jerlichen ainen synodum inn der statt Sannt Gallen bißhär gehallten habennd mitt höchstem yffer, ernnst, flyßiger censur, mit vermannen unnd straffen, unnd was zu fürderung gottes wortts unnd der kilchen wolstannd hette dienen mögen, sovil unns muglich unnd wir deß gwalt gehept, doran ain ersammer rath unnd ganntze gmain der statt ain besonnder wollgfallen getragen unnd dartzuͦ statt unnd platz gebenn, och die burgermaister unnd von den rädten den immis mitt den predicannten genommen, mit christenlicher vermanung allweg, das wir unns welltend gottes wortt unnd synen diennst, och der kilchen wolfart lasßen angelegen unnd bevolchen ze syn etc.</s>
				</p>
				<p>
					<s n="13" xml:lang="de" type="auto">Söllte dann nun dem synodo das Rhyntal entzogen unnd der knopf, wie wir dann zuͦsammen gewetten sind, ufgelößt werden, können wir nit erachten, wie wir glychsfäls die kirchen im Thurgöw behallten möchtend, unnd wurde vollgen, das ein lob icher synodus zerfallen wurde unnd ein gstallt gwinnen, samm wir von huß gelasßen hettend, unnd den diennern dann unnd irem diennst by unns ain verklainerung bringen unnd on ergernuß unnd verwunderung nit zergon.</s>
					<s n="14" xml:lang="de" type="auto">Derhalben unnßer trungenlich bitt unnd begären syn wurde, das man unns by unnßerem synodo widerumb unnd herkommen nach luth ufgerichten urkhunden wellte unzertrennt blyben lasßen unnd die gnedigen herren unnd oberen der acht Orthen unns sonnst mitt irer gwaltsamme inn den lanndtvogtyen behulffen syn welltend, solliche ungehorsamme und ergerliche, lasterhaffte dienner abzeschaffen oder zuͦ der gehorsamme vermögen unnd vermög aines abschaidts, luthend: das ain jeder kirchendienner synen synodum besuͦchen unnd one eehafft ursachen nitt ußblyben sölle, unnd die kilchen dartzuͦ hallten, das sy iren dienner, der umb syner lasterlichen thatten von der gmainsamme deß synodi ußgeschlosßen unnd der kilchen angezaigt, nit lennger dulden oder zuͦ der gehorsamme laiten weltend, an wellchen stucken wir bißhär manngel gethragen, ongezwyffletter hoffnung, wo die oberkaitten mitt irer hilff unnd zuͦ thuͦn unnd wir mitt unnßerm flysß unnd ernnst vermannen unnd straffen zuͦsammen hieltend, es wurde sollicher ennderung nichts bedörffen unnd so vil frommer, erbar, allte unnd gethrüwe kirchendienner, so ainen wyten weg umb aines oder zwayen ungehorsammen, schammloßen köpfen willen zuͦ behelligen, unnd sunst der kirchen gült schmal und klobenlich ist.</s>
					<s n="15" xml:lang="de" type="auto">Dartzuͦ ain ganntze provintz irer dienner aller vier tag zum wenigisten inn allen zuͦfällen ledig ston, die sonnst inn der nachberschafft by unns dahamet sind unnd derhalben och von den kilchgnosßen, wie sich ein dienner hielte unnd sy gegen imm von jemant gelegner ze erfaren dann denen, die wir täglich wanndel zuͦsammen habennd, wie ir dann selbst am besten wisßend zer ermesßen.</s>
					<s n="16" xml:lang="de" type="auto">Wo dann unns ettwas ze schwär unnd wir dahin nitt kommen, dahin wir tringen, wurdent wir allweg wie bißher üwer autoritet umb hilff unnd rath bitten unnd anruͤffen, damitt gebürennde lehr unnd zucht erhalten werde.</s>
					<s n="17" xml:lang="de" type="auto">Bittend hiemitt, ir wellennd unnßer sorgfelltig schryben, wie wir verthruwennd, im besten verston unnd üch nitt beschwären lasßen, mitt kurtzem, unnd uff das fürderlichest es gesin mag, unns berichten, wohin unnd uff welche predicannten der herren fürnemmen lannge, ob villicht (wie obgemellt) allain die gsandten von Zürich als die üwern besonders oder deß Rhyntals allgemaine predicannten beträffe, daran ir unns ain besonnders wolgefallen thuͦn werden.</s>
					<s n="18" xml:lang="de" type="auto">Sinnd wir entgegen üwer vätterlichen unnd bruͦderlicher lieb alzyt ze dienen unnd willfaren urbüttig.</s>
					<s n="19" xml:lang="de" type="auto">Ir wellennd unnßeren fründtlichen gruͦtz sagen allen üwern mittarbaittern im herrn, unßeren fürgeliebten herren unnd bruͦdern.</s>
					<s n="20" xml:lang="de" type="auto">Der herr gott wolle üch unnd sy in lanngem läben erhallten, gott zuͦ lob unnd der kilchen Christi zuͦ guͦttem.</s>
					<s n="21" xml:lang="de" type="auto">Lasßennd unns unnd unnser kilchen unnd gmain inn üwerm gebätt gegen gott allzyth empfolhen syn, die wir jetz umb wolverdiennter schuld mitt der haimsuͦchung deß sterbents (das wol ain wenig nachgelasßen hatt) unnder der hannd gottes sinnd; der sye unns gnedig.</s>
				</p>
				<p>
					<s n="22" xml:lang="de" type="auto">Uff 18. novembris 1566. Ü[wer] eerwird alzyth willige dienner an deß herrn wortt der kirchen unnd gmain der statt Sant Gallen.</s>
				</p>
				<p>
					<s n="23" xml:lang="de" type="auto">Dem eerwirdigen unnd wolgelehrten herren Heinrichen Bullinger, vordersten pfarrherr inn der statt Zürich, unnßerm geliepten herren und vatter.</s>
				</p>
			</div>
		</body>
	</text>
</TEI>