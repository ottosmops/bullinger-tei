<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0"
	 xml:id="Brief_TUSTEP-0-19327"
	 n="760">
	<teiHeader xml:lang="de">
		<fileDesc>
			<titleStmt>
				<title subtype="file">Wilhelm Farel / [Neuenburg] AN Heinrich Bullinger / [Zürich], 12. Dezember 1549</title>
			</titleStmt>
			<publicationStmt>
				<address>
					<addrLine>TVZ Theologischer Verlag Zürich AG</addrLine>
					<addrLine>Badenerstrasse 73</addrLine>
					<addrLine>8004 Zürich</addrLine>
				</address>
			</publicationStmt>
			<seriesStmt>
				<title subtype="publication">Heinrich Bullinger Werke (Vorläufige Transkriptionen der HBBW-EditorInnen)</title>
				<biblScope type="volume">HBBW</biblScope>
				<biblScope type="page">1830</biblScope>
			</seriesStmt>
			<sourceDesc>
				<msDesc type="Brief" subtype="Autograph" xml:lang="la">
					<msIdentifier>
						<settlement ref="places.xml#587">Zürich</settlement>
						<institution>Staatsarchiv</institution>
						<idno type="Autograph">E II 368,332</idno>
						<repository ref="archives.xml#94">
							<name>Zürich StA</name>
							<ref target="https://www.zh.ch/de/direktion-der-justiz-und-des-innern/staatsarchiv.html"/>
						</repository>
					</msIdentifier>
					<physDesc/>
					<msContents>
						<msItem>
							<incipit>Cum Calvinus ad me misisset consensionis formulam cum sua et tua epistola et una legendas</incipit>
							<textLang>la</textLang>
						</msItem>
					</msContents>
					<additional>
						<listBibl>
							<bibl type="Gedruckt">
								<title subtype="Gedruckt">C.O. XIII, S. 495ff, Nr. 1328</title>
							</bibl>
						</listBibl>
					</additional>
				</msDesc>
				<msDesc type="Brief" subtype="Kopie" xml:lang="la">
					<msIdentifier>
						<settlement ref="places.xml#587">Zürich</settlement>
						<institution>Zentralbibliothek</institution>
						<idno type="Kopie">Ms S 71,197</idno>
						<repository ref="archives.xml#96">
							<name>Zürich ZB</name>
							<ref target="https://www.zb.uzh.ch/de/"/>
						</repository>
					</msIdentifier>
					<physDesc/>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/760">
				<correspAction type="sent">
					<persName ref="persons.xml#1118" cert="high">
						<forename cert="high">Wilhelm</forename>
						<surname cert="high">Farel</surname>
						<addName type="main">Farel, Guillaume</addName>
						<graphic type="portrait" url="portraits/1049_Farel_Guillaume.jpg"/>
						<ref type="wikipedia" target="https://de.wikipedia.org/wiki/Guillaume_Farel"/>
					</persName>
					<location cert="high">
						<settlement ref="places.xml#339">Neuenburg</settlement>
						<district ref="districts.xml#118">Neuchâtel</district>
						<country ref="countries.xml#58">Schweiz</country>
						<geo>46.99179 6.931</geo>
					</location>
					<date when="1549-12-12" cert="low"/>
				</correspAction>
				<correspAction type="received">
					<persName ref="persons.xml#495" cert="high">
						<forename cert="high">Heinrich</forename>
						<surname cert="high">Bullinger</surname>
						<graphic type="portrait" url="portraits/495_Bullinger_Heinrich.jpg"/>
						<ref type="wikipedia" target="https://de.wikipedia.org/wiki/Heinrich_Bullinger"/>
					</persName>
					<location cert="high">
						<settlement ref="places.xml#587">Zürich</settlement>
						<district ref="districts.xml#210">Zürich</district>
						<country ref="countries.xml#58">Schweiz</country>
						<geo>47.370093 8.544054</geo>
					</location>
				</correspAction>
				<correspContext>
					<ref type="next_chronologically" target="files.xml#761"/>
					<ref type="prev_chronologically" target="files.xml#759"/>
					<ref type="next_correspondence" target="files.xml#784"/>
					<ref type="prev_correspondence" target="files.xml#450"/>
					<ref type="next_correspondence_request" target="files.xml#784"/>
					<ref type="prev_correspondence_request" target="files.xml#450"/>
					<ref type="next_correspondence_reaction" target="files.xml#2781"/>
					<ref type="prev_correspondence_reaction" target=""/>
					<ref type="next_same_sender" target="files.xml#784"/>
					<ref type="prev_same_sender" target="files.xml#450"/>
					<ref type="next_same_addressee" target="files.xml#761"/>
					<ref type="prev_same_addressee" target="files.xml#758"/>
					<ref type="next_with_sender_as_addressee" target="files.xml#784"/>
					<ref type="prev_with_sender_as_addressee" target="files.xml#450"/>
					<ref type="next_with_addressee_as_sender" target="files.xml#761"/>
					<ref type="prev_with_addressee_as_sender" target="files.xml#758"/>
				</correspContext>
			</correspDesc>
			<langUsage>
				<language ident="la" usage="100">Latein</language>
			</langUsage>
		</profileDesc>
		<revisionDesc status="abgeschlossen"/>
	</teiHeader>
	<facsimile/>
	<text xml:lang="la">
		<body>
			<div>
				<ab>
					<s xml:lang="la" type="auto">S.</s>
					<s xml:lang="la" type="auto">Cum Calvinus ad me misisset consensionis formulam cum sua et tua epistola, pręstantissime Bullingere, et una legendas quas ad se miseras literas, coepi deo gratias agere ex animo et precari ut his tam luctuosis temporibus, quibus lux pene adempta videtur, lucem consolationis, pacis et ędificationis adfulgere faciat.</s>
					<s xml:lang="la" type="auto">Res admodum exigua hęc consensio: cum tu et Calvinus atque vobiscum sentientes non pugnaveritis inter vos, neque animis neque sententiis, ideo facile fuit pridem convenientes consentire.</s>
					<s xml:lang="la" type="auto">Ita forte quis iudicabit, et nonnihil eiusmodi etiam per subsannationem iactari audio.</s>
					<s xml:lang="la" type="auto">Sed res multo maior est quam isti putent.</s>
					<s xml:lang="la" type="auto">Ego novi non minus fuisse incumbendum quam optabatur ut fieret, adeo ut exitus vix inveniri posset.</s>
					<s xml:lang="la" type="auto">Verum d[ominus], qui omnia efficit plenius quam sperare auderemus, perfecit tandem ut plena esset consensio, et prodiret in lucem, et vera et germana charitas ita per d[ei] gratiam sit aucta et firmata, et quam maxime inter omnes qui consensioni subscripserunt, ut nihil iam supersit quod eam obscuret, quin plena sit et aperta.</s>
					<s xml:lang="la" type="auto">Dilatio, ut fuit molestior ob vehemens desyderium quo discupiebam omnia absolvi, ita tua, mi Bullingere, cura, qua studuisti vitare ne concordia discordię materiam suppeditaret, valde placuit.</s>
					<s xml:lang="la" type="auto">Recte siquidem abs te factum fuit, quod et apud te et apud bonos diligentius exquisieris quid magis ędificare et minus offendere posset, ut mature omnia fierent.</s>
					<s xml:lang="la" type="auto">Invenisti tandem omnia in ędificationem cum tempore cessura, etsi tempus pręsens non ferat editionem plenam, sed tantum ut piis consulatur et si qui sint improbi, qui iactent dissidium, compescantur: quod sane multum est.</s>
					<s xml:lang="la" type="auto">Audio nonnullos in Gallia maximo affectos gaudio gratias Christo agere de audita tantum concordia: quid facient, ubi aperte viderint quid sentiant utrique?</s>
					<s xml:lang="la" type="auto">Nam, tametsi tu caveris in tuis scriptis, ne quis putet te sentire ac statuere Christum abesse a sua ecclesia, et huius spiritum, quo ministerium sacrum peragitur, non operari in piis dum quę a Christo sunt instituta peraguntur, tamen non pauci sunt qui passim te proscindant et vociferentur etiam apud bonos, quod ecclesiam sine Christo et Christi communione constituas, et totum ministerium vanum et inefficax, ut signa tantum sint rerum absentium.</s>
					<s xml:lang="la" type="auto">Et Calvinus ita apud quosdam audit, quod nihil norit baptismi spiritus, sed tantum aquę baptismum: quod pręter signa nihil ducat, pro rebus ea habens et eis ita inhęrens ut altius non feratur.</s>
				</ab>
				<ab>
					<s xml:lang="la" type="auto">Verum vestra utriusque scripta reclamant.</s>
					<s xml:lang="la" type="auto">Verum id est: at non omnes possunt ea legere, vel ob tyrannidem carnificum Antichristi vel aliud aliquid, et interea pessimi impostores hinc inde colligunt vel potius confingunt in vestris scriptis quod faciat ad ipsorum impietatem.</s>
					<s xml:lang="la" type="auto">Formula consensionis, quam perditi impedire non poterunt quin ad omnes perveniat, os pestilentibus obturabit.</s>
				</ab>
				<ab>
					<s xml:lang="la" type="auto">Non est opus ut multa scribam de his quę videre malo quam scribere, et tu plura potes videre, quin iam sensisti per clementiam d[omini].</s>
					<s xml:lang="la" type="auto">Unum me valde recreat, quod arctissimam video inter te et Calvinum ista concordia amicitiam, et eam vere christianam, quam maxime utilem et necessariam ecclesię et piis omnibus.</s>
					<s xml:lang="la" type="auto">Habet uterque dona dei, et ea admodum eximia, quę non parum conferunt ecclesię, ut non maligne uterque ea impendit.</s>
				</ab>
				<ab>
					<s xml:lang="la" type="auto">Et ista sancta coniunctio quid non conferet tot pręclaris donis, ut magis et magis omnibus sint usui.</s>
					<s xml:lang="la" type="auto">Viretus sane non contemnendus, si tibi pridem fuit amicus, quid non accessionis fecit ista concordia?</s>
					<s xml:lang="la" type="auto">De aliis quid referam?</s>
					<s xml:lang="la" type="auto">qui quotquot sunt pii et vident quam bene tibi cum Calvino et Calvino tecum conveniat, non possunt non amanter te suspicere.</s>
					<s xml:lang="la" type="auto">Ego de me nihil dicam.</s>
					<s xml:lang="la" type="auto">Cuperem potius re quam verbis testari qualiter sim affectus.</s>
					<s xml:lang="la" type="auto">Video non minus sancta coniuncta quę istic sunt pectora cum Calvino et reliquis quam nostra sint vobiscum unum.</s>
				</ab>
				<ab>
					<s xml:lang="la" type="auto">Superest ut tantum dei munus excolamus et foveamus, et nullius calumniatoris improbitate ulla in parte labefactetur, sed utrinque scortatores, ebrios, avaros, ne dicam plene impios sine deo, quascunque induant formas, valere sinamus, et, ut possumus, procul a grege seiungi studeamus, deploratos dico, et quamdiu tam pernciose inter oves Christi agunt, et nos mutuo adiuvantes omnium ędificationi incumbamus.</s>
					<s xml:lang="la" type="auto">Sed quid ego apud te hec profundo, quasi iam pridem eiusmodi non sis aversatus, et qui istinc sunt olim amandati scortatores tibi non sint noti, quam parum sint ecclesię utiles, ut merito cavere debeant omnes ne foedetur sacrum ministerium eiusmodi maculis.</s>
					<s xml:lang="la" type="auto">Sed nobis sunt portenta, ut horrenda magis ita callidiora, et quę etiam diu versatis in opere do[omini], quibuscumque etiam convixerunt, quique toties improbos experti omnia pene timent et explorant, his inquam imponunt: ita ementiuntur pietatem cum eruditione.</s>
				</ab>
				<ab>
					<s xml:lang="la" type="auto">Veri sophistę.</s>
					<s xml:lang="la" type="auto">Dominus Iesus ecclesias ab eiusmodi pestibus liberet, piosque omnes inter se faciat quam sanctissime in omnibus convenire.</s>
					<s xml:lang="la" type="auto">In qua re cum tu valeas miti tuo ingenio, faxit Christus ut te totum impendas, et non modo alios, quod solitus es, sed te ipsum etiam vincas, et quod te autore coeptum est, ut sancte cum Hallero conveniat Vireto et bonis, quodque non prorsus male succesi semper magis et magis crescat et plene perficiatur.</s>
				</ab>
				<ab>
					<s xml:lang="la" type="auto">Gratulor tibi, imo isti valde mihi charę urbi, constantiam in vitando tam improbis conditionibus foedere: utinam alii pietatis aliam habuissent rationem.</s>
					<s xml:lang="la" type="auto">Vale quam optime, et tecum collegę omnes, ne pręteream Theodorum cum sene Pellicano et G[u]alt[h]ero.</s>
					<s xml:lang="la" type="auto">Collega plurima te salute impertit.</s>
				</ab>
				<ab>
					<s xml:lang="la" type="auto">Neocomi 12. decembris 1549.</s>
					<s xml:lang="la" type="auto">Pium consulem Habium cum filio et Henrichum opto salvos.</s>
				</ab>
				<ab>
					<s xml:lang="la" type="auto">Farellus ex animo tuus.</s>
				</ab>
				<ab>
					<note type="address">[Adresse:]</note>
					<s xml:lang="la" type="auto">Viro admodum claro tum pietate tum eruditione Henricho Bullingero pastori ecclesię Tigurinę in primis observando.</s>
					<s xml:lang="la" type="auto">Tiguri.</s>
				</ab>
			</div>
		</body>
	</text>
</TEI>