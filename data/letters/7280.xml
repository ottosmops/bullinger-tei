<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="Brief-TUSTEP-0-37125" n="7280">
	<teiHeader xml:lang="de">
		<fileDesc>
			<titleStmt>
				<title subtype="file">Tobias Egli / [Chur] AN [Heinrich Bullinger], 28. Oktober 1567</title>
			</titleStmt>
			<publicationStmt>
				<publisher>(nicht publiziert)</publisher>
				<pubPlace>(Zürich)</pubPlace>
				<authority>Institut für Schweizerische Reformationsgeschichte (IRG)</authority>
			</publicationStmt>
			<seriesStmt>
				<title subtype="publication">Vorläufige Transkriptionen der HBBW-EditorInnen</title>
				<biblScope type="editor">(nicht ediert, Transkribierer unbekannt)</biblScope>
				<biblScope type="edition">HBBW</biblScope>
				<biblScope type="volume">0</biblScope>
				<biblScope type="volumes">20</biblScope>
				<biblScope type="period">[1547-1575]</biblScope>
				<biblScope type="page">7115/165</biblScope>
				<biblScope type="pages">8412</biblScope>
			</seriesStmt>
			<sourceDesc>
				<msDesc type="Brief" subtype="Autograph" xml:lang="la">
					<msIdentifier>
						<!--
						<repository ref="archive94">
							<name>Zürich StA</name>
							<ref target="https://www.zh.ch/de/direktion-der-justiz-und-des-innern/staatsarchiv.html"/>
						</repository>
						<settlement ref="place587">Zürich</settlement>
						<institution>Staatsarchiv</institution>
						-->
						<repository ref="archive94"/>
						<idno subtype="Autograph">E II 375,796</idno>
					</msIdentifier>
					<physDesc/>
					<msContents>
						<msItem>
							<incipit>Literas tuas omnes ... singulari gaudio accepi</incipit>
							<textLang>la</textLang>
						</msItem>
					</msContents>
					<additional>
						<listBibl>
							<bibl type="Gedruckt">
								<title>Graubünden BW III, S. 40-42, Nr. 44</title>
							</bibl>
						</listBibl>
					</additional>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/7280">
				<correspAction type="sent">
					<!--
					<persName ref="person993" cert="high">
						<forename cert="high">Tobias</forename>
						<surname cert="high">Egli</surname>
						<persName type="main" ref="person8016>Egli (Iconius, Götz), Tobias</addName>
						<ref type="wikipedia" target="https://de.wikipedia.org/wiki/Tobias_Egli"/>
						<ref type="gnd" target="https://d-nb.info/gnd/1089466366"/>
					</persName>
					-->
					<persName ref="person993" cert="high"/>
					<place source="place98" cert="high"/>
					<date when="1567-10-28" cert="low"/>
				</correspAction>
				<correspAction type="received">
					<!--
					<persName ref="person495" cert="low">
						<forename cert="low">Heinrich</forename>
						<surname cert="low">Bullinger</surname>
						<graphic type="portrait" url="portraits/495_Bullinger_Heinrich.jpg"/>
						<ref type="wikipedia" target="https://de.wikipedia.org/wiki/Heinrich_Bullinger"/>
						<ref type="gnd" target="https://d-nb.info/gnd/118517384"/>
						<ref type="histhub" target="https://data.histhub.ch/person/11413754"/>
					</persName>
					-->
					<persName ref="person495" cert="low"/>
				</correspAction>
				<correspContext>
					<ref type="next_chronologically" target="file7281"/>
					<ref type="prev_chronologically" target="file7279"/>
					<ref type="next_correspondence" target="file7316"/>
					<ref type="prev_correspondence" target="file7277"/>
					<ref type="next_correspondence_request" target="file7316"/>
					<ref type="prev_correspondence_request" target="file7273"/>
					<ref type="next_correspondence_reaction" target="file7294"/>
					<ref type="prev_correspondence_reaction" target="file7277"/>
					<ref type="next_same_sender" target="file7316"/>
					<ref type="prev_same_sender" target="file7273"/>
					<ref type="next_same_addressee" target="file7285"/>
					<ref type="prev_same_addressee" target="file7277"/>
					<ref type="next_with_sender_as_addressee" target="file7316"/>
					<ref type="prev_with_sender_as_addressee" target="file7273"/>
					<ref type="next_with_addressee_as_sender" target="file7285"/>
					<ref type="prev_with_addressee_as_sender" target="file7277"/>
				</correspContext>
			</correspDesc>
			<langUsage>
				<language ident="la" usage="100">Latein</language>
			</langUsage>
		</profileDesc>
		<revisionDesc status="abgeschlossen"/>
	</teiHeader>
	<facsimile>
		<graphic url="7280/Autograph/00 E_II_375__fol__796_r_.tif" n="1"/>
		<graphic url="7280/Autograph/01 E_II_375__fol__796_v_.tif" n="2"/>
		<graphic url="7280/Autograph/02 E_II_375__fol__796_a_r_.tif" n="3"/>
		<graphic url="7280/Autograph/03 E_II_375__fol__796_a_v_.tif" n="4"/>
	</facsimile>
	<text xml:lang="la">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Literas tuas omnes, vir amplissime, singulari gaudio accepi, siquidem peculiarem etiam significationem tuae erga me benevolentiae continebant.</s>
					<s n="3" xml:lang="la" type="auto">Quod enim de causa d. Brunneri plenius me instruere dignatus sis, ago summas gratias agamque dum vivo.</s>
					<s n="4" xml:lang="la" type="auto">Nesciebam illum tam esse obstinacem in re aliorum quidem sententia levicula, sed re ipsa et seria et multum momenti.</s>
					<s n="5" xml:lang="la" type="auto">Existimabam eum disputationis tantum gratia diversi aliquid introduxisse, non autem eam opinionem mordicus acceptam deffendere.</s>
					<s n="6" xml:lang="la" type="auto">Cum me primum accederet et prandium mecum sumeret, varia retulit, quae Bernae sibi acciderint; sed actionem cum d. Hallero ne quidem attigit, quin dubitantibus quibusdam respondisse se dicebat se nulli confessioni magis subscribere velle quam Tigurinae, sed cum appendice, quatenus cum verbo dei consentanea et consona sit.</s>
					<s n="7" xml:lang="la" type="auto">Ego nihil mali suspicans simpliciter haec intellexi; nunc, quid veneni subsit, non obscure video eoque melius cavere tua admonitione queo.</s>
					<s n="8" xml:lang="la" type="auto">Mirum est inveniri hominem solum sapientem et caeteris omnibus oculatiorem; mirabilius etiam est eatenus hunc papistis accedere et Lateranis, quatenus illi nos tanquam vacuos et inanes divini cultus representatores (ut ita loquar) incusant et detestantur.</s>
					<s n="9" xml:lang="la" type="auto">Aut assentitur nulla cum gravitate paucis et nullis aut frustra dissentit.</s>
					<s n="10" xml:lang="la" type="auto">Pulchrum certe caput, quod ad istam confessionem se non conformaverit, a qua honeste dissentire nemo potest, quamquam plaeraeque omnes christianae ecclesiae cupidissime amplexantur.</s>
					<s n="11" xml:lang="la" type="auto">Video, quid futurum sit (si Meyenfeldii remanserit aut acceptus fuerit; quod tamen, ut acciderit, nondum constat): Quamprimum in album nostrum ascribi cupiet, poscent ab illo Ingadini, ut confessioni subscribat synodi totius.</s>
					<s n="12" xml:lang="la" type="auto">Hoc faciundum illi erit sine ulla ambiguitate; si recusaverit, recusabitur.</s>
					<s n="13" xml:lang="la" type="auto">Hinc novum scisma novique motus.</s>
				</p>
				<p>
					<s n="14" xml:lang="la" type="auto">Sed si noster esse vult, pertinaces illi autores erimus, ut in hac sententia se ipsum immutet adque communem bonorum omnium consensum sese aggreget.</s>
					<s n="15" xml:lang="la" type="auto">Nisi hoc fecerit, volupe certe erit Ingadinis, ut eum e Tribus Foederibus eiiciant, qui alioquin plus satis alienoribus hic faveri existimant.</s>
				</p>
				<p>
					<s n="16" xml:lang="la" type="auto">Quod nos fecimus nullisque neque laboribus neque sumptibus pepercimus, ut retineretur, certe bono animo fecimus et respeximus id maxime, ne tanta rei familiaris naufragia facere porro cogeretur.</s>
					<s n="17" xml:lang="la" type="auto">Utinam bene cedat.</s>
					<s n="18" xml:lang="la" type="auto">Haec de Brunnero, qui se suis acuminibus ita compupugit, ut spes sit se in posterum cautiorem futurum.</s>
					<s n="19" xml:lang="la" type="auto">De rebus bellicis et Gallicis quae scripta erant, retuli ad d. consulem Willium, apud quem vel minima etiam ista a te exarata semper maximi est ponderis.</s>
					<s n="20" xml:lang="la" type="auto">Avide etiam totus senatus singulis septimanis eiusmodi nova a te exspectat, miratur et optat.</s>
					<s n="21" xml:lang="la" type="auto">Peculiariter autem d. Willius gratias tibi maximas agere iussit pro hoc officio nunquam satis laudando, ne dicam referendo, nec dubium est, quin bonorum animi hisce et aliis percellantur<note type="margin">a.R.: zuerst "compungantur", was gestrichen u. "percellantur" über der Zeile nachgetragen.</note>.</s>
					<s n="22" xml:lang="la" type="auto">Imo priora quae misisti, ita consulum animos incenderunt, ut cum aliis nuper legatis constantissime ardentissimeque multorum profectiones represserint.</s>
					<s n="23" xml:lang="la" type="auto">22. enim die octobris, qua die minora eius rei gratia comitia hic sunt habita, ex communi 3um Foederum decreto per praeconem et tubam passim in urbe publicatum est, das niemand hinweg züch by verlierung lybs, leben, er und guͦt und wyb und kind nohen zuͦ schicken.</s>
					<s n="24" xml:lang="la" type="auto">Hanc appendiculam multi aegre ferentes nihil non tentarunt, ut aufferrent; sed mansit illaesa atque ita est publicata.</s>
				</p>
				<p>
					<s n="25" xml:lang="la" type="auto">Fuere, qui dicerent: "Propter uxorem discessurus eram, ne maledictionibus perpetuo obnoxius essem; cum vero ex decreto publico hoc malum me insequeretur, malo esse domi miser solus quam foris multis modis nec sine aliorum molestia."</s>
				</p>
				<p>
					<s n="26" xml:lang="la" type="auto">Capitanei et quidam alii susque deque omnia ferentes coacti sunt urbem excedere et strepitu suo neminem extimulare.</s>
					<s n="27" xml:lang="la" type="auto">Sed et parum abfuit, quin vocati essent privatim in senatum, ut interdiceretur, ne pergant in proposito aut perfidiae deinceps poenam subirent.</s>
					<s n="28" xml:lang="la" type="auto">Sed senatores non fuerunt omnes Willii; peior pars vicit, inque multis multi Gallo gratificantur.</s>
					<s n="29" xml:lang="la" type="auto">Publice tamen impetus primus repressus est, donec proxime, quid porro faciundum siet, de integro deliberetur.</s>
					<s n="30" xml:lang="la" type="auto">Petiit enim legatus haberi comitia maiora.</s>
					<s n="31" xml:lang="la" type="auto">At nostri responderunt, si velit haberi, suis impensis conscribi curet.</s>
					<s n="32" xml:lang="la" type="auto">Indicta ergo sunt Galli impensis ad 1. novembris hic Curiae.</s>
					<s n="33" xml:lang="la" type="auto">Tunc audiemus, quid futurum sit.</s>
					<s n="34" xml:lang="la" type="auto">Dici non potest, quantum festinaverit Galli legatus; cupiit antevertere omne tempus morandi.</s>
					<s n="35" xml:lang="la" type="auto">"Res", dicebat interpres, "nullam admittit moram.</s>
					<s n="36" xml:lang="la" type="auto">Ad arma, ad arma!</s>
					<s n="37" xml:lang="la" type="auto">Hostis habet muros" etc.</s>
					<s n="38" xml:lang="la" type="auto">Me quoque convenerat persuasurus non religionem, sed rebelles et perfidos impugnari.</s>
					<s n="39" xml:lang="la" type="auto">Ego suis verbis et laqueis hunc captavi suoque gladio iugulavi affirmans non alium hostem praeter religionem oppugnari idque multis argumentis probavi.</s>
					<s n="40" xml:lang="la" type="auto">Tandem, cum me ad pacem colendam hortatus esset, discessit non sine obtestatione me paci non defuturum, quantum per verbum dei liceret.</s>
					<s n="41" xml:lang="la" type="auto">Utinam Gallia abiecto utrinque armorum et servitutis metu ea cogitaret ex animo, quae ad pacem faciunt habendam et servandam!</s>
					<s n="42" xml:lang="la" type="auto">Fama apud nos constanter percrebescit nostris militibus Rhoetis multum damni illatum esse et capitaneum Herdlium occubuisse cum multis aliis.</s>
					<s n="43" xml:lang="la" type="auto">Alii de 500, alii de 4000 referunt.</s>
					<s n="44" xml:lang="la" type="auto">Quod verius sit, tempus dabit, mater veritatis.</s>
					<s n="45" xml:lang="la" type="auto">Haec ad te verbosius, quam forsan necesse fuit; rogo meam loquacitatem boni consulas.</s>
					<s n="46" xml:lang="la" type="auto">Nescio, an hoc pluvio tempore aliqui ex nostris sint discessuri, obsignabo tamen et videbo.</s>
					<s n="47" xml:lang="la" type="auto">Literas 2 alias remitto proque iis gratias tibi habeo immortales.</s>
				</p>
				<p>
					<s n="48" xml:lang="la" type="auto">Obiit Andreas Vögeli ille, de quo nuper scribebam, statim altero die, quo illum reliqueramus; erat vir doctus, sed ebrietatis plane deditus.</s>
					<s n="49" xml:lang="la" type="auto">Huic Brunnerus, puto, succedet, nisi respuat, puto, propter stipendium tenue.</s>
				</p>
				<p>
					<s n="50" xml:lang="la" type="auto">Resalutat te d. consul<note type="margin">a.R.: coss.!</note>, d. Pontisella et d. Gantnerus omnesque caeteri.</s>
					<s n="51" xml:lang="la" type="auto">Vale, vir excellentissime et sanctissime pater, totius orbis columen veraeque religionis deffensor syncerissimus.</s>
					<s n="52" xml:lang="la" type="auto">Deus te aeternum nobis omnibus conservet incolumem totamque vestram congregationem prudentissimam.</s>
				</p>
				<p>
					<s n="53" xml:lang="la" type="auto">Curiae 67. 28. octobris.</s>
				</p>
				<p>
					<s n="54" xml:lang="la" type="auto">Tuae dignitatis observantissimus Thobias Egli.</s>
				</p>
				<p>
					<note type="address">[Adresse fehlt.]</note>
				</p>
			</div>
		</body>
	</text>
</TEI>