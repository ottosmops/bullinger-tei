<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="Brief-TUSTEP-0-45023" n="9953">
	<teiHeader xml:lang="de">
		<fileDesc>
			<titleStmt>
				<title subtype="file">Kaspar Hubenschmid / [Chur] AN [Heinrich Bullinger], 23. Mai 1575</title>
			</titleStmt>
			<publicationStmt>
				<publisher>(nicht publiziert)</publisher>
				<pubPlace>(Zürich)</pubPlace>
				<authority>Institut für Schweizerische Reformationsgeschichte (IRG)</authority>
			</publicationStmt>
			<seriesStmt>
				<title subtype="publication">Vorläufige Transkriptionen der HBBW-EditorInnen</title>
				<biblScope type="editor">(nicht ediert, Transkribierer unbekannt)</biblScope>
				<biblScope type="edition">HBBW</biblScope>
				<biblScope type="volume">0</biblScope>
				<biblScope type="volumes">20</biblScope>
				<biblScope type="period">[1547-1575]</biblScope>
				<biblScope type="page">8392/26</biblScope>
				<biblScope type="pages">8412</biblScope>
			</seriesStmt>
			<sourceDesc>
				<msDesc type="Brief" subtype="Autograph" xml:lang="la">
					<msIdentifier>
						<!--
						<repository ref="archive94">
							<name>Zürich StA</name>
							<ref target="https://www.zh.ch/de/direktion-der-justiz-und-des-innern/staatsarchiv.html"/>
						</repository>
						<settlement ref="place587">Zürich</settlement>
						<institution>Staatsarchiv</institution>
						-->
						<repository ref="archive94"/>
						<idno subtype="Autograph">E II 378,1983 f.</idno>
					</msIdentifier>
					<physDesc/>
					<msContents>
						<msItem>
							<incipit>Denuo me tibi negotium facessere oporte illiteratis meis literis legendis</incipit>
							<textLang>la</textLang>
						</msItem>
					</msContents>
					<additional>
						<listBibl>
							<bibl type="Gedruckt">
								<title>Graubünden BW III, S. 514-517, Nr. 453</title>
							</bibl>
						</listBibl>
					</additional>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/9953">
				<correspAction type="sent">
					<!--
					<persName ref="person1641" cert="high">
						<forename cert="high">Kaspar</forename>
						<surname cert="high">Hubenschmid</surname>
					</persName>
					-->
					<persName ref="person1641" cert="high"/>
					<place source="place98" cert="high"/>
					<date when="1575-05-23" cert="low"/>
				</correspAction>
				<correspAction type="received">
					<!--
					<persName ref="person495" cert="low">
						<forename cert="low">Heinrich</forename>
						<surname cert="low">Bullinger</surname>
						<graphic type="portrait" url="portraits/495_Bullinger_Heinrich.jpg"/>
						<ref type="wikipedia" target="https://de.wikipedia.org/wiki/Heinrich_Bullinger"/>
						<ref type="gnd" target="https://d-nb.info/gnd/118517384"/>
						<ref type="histhub" target="https://data.histhub.ch/person/11413754"/>
					</persName>
					-->
					<persName ref="person495" cert="low"/>
				</correspAction>
				<correspContext>
					<ref type="next_chronologically" target="file9954"/>
					<ref type="prev_chronologically" target="file9952"/>
					<ref type="next_correspondence" target="file9970"/>
					<ref type="prev_correspondence" target="file9942"/>
					<ref type="next_correspondence_request" target="file9970"/>
					<ref type="prev_correspondence_request" target="file9942"/>
					<ref type="next_correspondence_reaction" target=""/>
					<ref type="prev_correspondence_reaction" target=""/>
					<ref type="next_same_sender" target="file9970"/>
					<ref type="prev_same_sender" target="file9942"/>
					<ref type="next_same_addressee" target="file9972"/>
					<ref type="prev_same_addressee" target="file9952"/>
					<ref type="next_with_sender_as_addressee" target="file9970"/>
					<ref type="prev_with_sender_as_addressee" target="file9942"/>
					<ref type="next_with_addressee_as_sender" target="file9972"/>
					<ref type="prev_with_addressee_as_sender" target="file9952"/>
				</correspContext>
			</correspDesc>
			<langUsage>
				<language ident="la" usage="100">Latein</language>
			</langUsage>
		</profileDesc>
		<revisionDesc status="abgeschlossen"/>
	</teiHeader>
	<facsimile>
		<graphic url="9953/Autograph/00 E_II_378__fol__1983_r_.tif" n="1"/>
		<graphic url="9953/Autograph/01 E_II_378__fol__1983_v_.tif" n="2"/>
		<graphic url="9953/Autograph/02 E_II_378__fol__1984_r_.tif" n="3"/>
		<graphic url="9953/Autograph/03 E_II_378__fol__1984_v_.tif" n="4"/>
	</facsimile>
	<text xml:lang="la">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Denuo me tibi negotium facessere oportet illiteratis meis literis legendis, venerandissime domine pater, si modo tibi molestum fuerit, quod non puto, quicquid a manibus syncerissimi optimique viri d. Scipionis Lentuli fluxerit.</s>
				</p>
				<p>
					<s n="3" xml:lang="la" type="auto">Dedit autem ad me hisce diebus binas literas easque novis refertissimas, qua ordine tibi perscribam.</s>
				</p>
				<p>
					<s n="4" xml:lang="la" type="auto">"Ex epistola prima: Roma, 16. aprilis 1575.</s>
					<s n="5" xml:lang="la" type="auto">Die sabbato, qui constituti erant iudices in causa domini a Fois, una fuerunt usque in noctem, et quanquam iactabatur illum fuisse absolutum, nihilominus nihil perfectum fuit, quare papa ipse suscepit hanc causam consyderandam, ac in eo tantum aiunt consistere omnem difficultatem, quod aliquando sententiam dixerit contra edictum, ne Ugonoti admitterentur ad dignitates et officia regni; attamen dicitur ipsum sequenti septimana ingressurum urbem ea pompa, qua legati solent.</s>
					<s n="6" xml:lang="la" type="auto">- Mille milites, qui conscripti erant in Melitam mittendi, sunt dimissi, cum constet hoc anno nullum imminere a Turca periculum.</s>
					<s n="7" xml:lang="la" type="auto">Quod ad alteros mille, qui conscripti erant tum in Florentina, tum in Urbinate ditione, quod iam susceperant iter, stipendiis acceptis prosequuntur susceptum iter.</s>
					<s n="8" xml:lang="la" type="auto">Redierunt commissarii, qui a Castellano missi fuerant ad militiam constituendam in ditione papali, ac illis, qui censi sunt ad illam pertinere, dabuntur duces a papa ex prima nobilitate urbium et oppidorum illorum, quorum erunt, ac immunes a pluribus oneribus fient.</s>
					<s n="9" xml:lang="la" type="auto">Dux Urbini papae misit processus, quos vocant, conscriptos adversus comites Montisbelli et Petrum Bonarellum, ut videat illos gravissime errasse nec quicquam esse factum contra illos nisi iuste.</s>
				</p>
				<p>
					<s n="10" xml:lang="la" type="auto">Privilegia ducis Ferrariensis, quae eius ministri obtulerant, papa iussit ut viderentur a cardinali Albano, ut sibi postea referat, quicquid contineant.</s>
					<s n="11" xml:lang="la" type="auto">Ad hunc principem scripserunt cardinales Farnesius, Iustinianus, Gambara et alii afficientes eum honore tituli serenissimi et celsitudinis; ad quem cum Alexandrinus scriberet, illustrissimum et excellentissimum illum appellans, remisit literas clausas.</s>
				</p>
				<p>
					<s n="12" xml:lang="la" type="auto">Genua, 8.</s>
					<s n="13" xml:lang="la" type="auto">In senatu lectum fuit papae breve, ita eius literas appellant, in quo significabat se legatum suum ad eos missurum, ac hortabatur, quin iubebat, ut ab armis abstinerent, sub poena excommunicationis.</s>
					<s n="14" xml:lang="la" type="auto">Nobiles novi volebant admitti ad dignitates; veteres cum familiis et suppellectile ex urbe excesserant, quare populus incipiebat male se habere ac pati damnum.</s>
					<s n="15" xml:lang="la" type="auto">Papa vero iubebat, ut admitterent eam gubernationis rationem, quae sancita fuerat anno 1547, ac ita factum iri credebatur, expectabaturque hodie legatus, ad quem advehendum missae erant dę triremes.</s>
					<s n="16" xml:lang="la" type="auto">Dux Sabaudus suis triremibus Nicęam pervenerat illic expectaturus Ioannem Austriacum, ut eum in Italiam comitaretur.</s>
				</p>
				<p>
					<s n="17" xml:lang="la" type="auto">Venetiis, 23. aprilis.</s>
					<s n="18" xml:lang="la" type="auto">Hac hebdomade allatae sunt literae datae 21. superioris mensis, quibus nuntiatur Constantinopoli urbem laborare maxima annonę caritate ac propterea Turcam hoc anno nullas armaturum triremes praeter eas, quae praesidio sint oris maritimis sui regni.</s>
					<s n="19" xml:lang="la" type="auto">Nondum redierat is, qui missus fuerat ad captivos deducendos; sed tamen in dies expectatur.</s>
					<s n="20" xml:lang="la" type="auto">Die Martis d. Petrus Mediceus, ducis Florentiae frater, in collegio patres salutavit, quem illuc comitati sunt duo senatores ac ei ostenderunt thesaurum, atria palatii, domum, ubi cuduntur nummi, et navalia.</s>
					<s n="21" xml:lang="la" type="auto">Hic iactatur Aurangium esse captum; sed non creditur.</s>
				</p>
				<p>
					<s n="22" xml:lang="la" type="auto">Roma, 23. aprilis.</s>
					<s n="23" xml:lang="la" type="auto">Papa quatriduum fuit in Villa, ut processum, quem vocant, adversus d. a Fois conscriptum percurreret, quandoquidem cardinales, qui constituti erant iudices in ea causa, inter se non consentirent, ac expectat a rege literas super iis, quae ad hanc causam pertinentia d. de Birago scripserat.</s>
					<s n="24" xml:lang="la" type="auto">Interea d. a Fois in Thuscia se continet.</s>
					<s n="25" xml:lang="la" type="auto">Dominica hora 19. corruit propugnaculum Adriani arcis, quod construendum curaverat Paulus 4., ac tabernas multas oppressit, quae flumen spectabant.</s>
					<s n="26" xml:lang="la" type="auto">- Genua afferebatur adhuc animos illorum civium esse suspensos nec esse quicquam innovatum.</s>
					<s n="27" xml:lang="la" type="auto">Legatus ad 16. est ingressus urbem ac exceptus est hilare, quod creditur ipsum discordias esse compositurum, quamvis nonnulli dicant, nihil esse facturum, cum mala nimium invaluerint.</s>
					<s n="28" xml:lang="la" type="auto">- Ferraria scribunt ducem illum obtulisse regi Gallorum vim pecunię magnam, ut ille iura, quae habet in Polonię regno, sibi cedere vellet.</s>
				</p>
				<p>
					<s n="29" xml:lang="la" type="auto">Melita scribunt Turcam hoc anno non esse missurum classem in Italiam, non tam quod peste et fame in suo regno laboretur, quam quod timet, ne sibi a fratre molestia inferatur, qui ad Persarum regem aufugit.</s>
				</p>
				<p>
					<s n="30" xml:lang="la" type="auto">Ex Hispania scribitur Ioannem Austriacum illinc solvisse 19. superioris in Italiam versus, ubi futurus erat mense aprili.</s>
				</p>
				<p>
					<s n="31" xml:lang="la" type="auto">Venetiis, 30. aprilis.</s>
					<s n="32" xml:lang="la" type="auto">Aiunt hos dominos decrevisse mittere Genuam duos legatos, qui de pace agerent; sed hactenus nihil effectum esse.</s>
					<s n="33" xml:lang="la" type="auto">Nondum discessit hinc ducis Florentiae frater, qui, ex quo hic est, genio et voluptatibus indulsit.</s>
				</p>
				<p>
					<s n="34" xml:lang="la" type="auto">Ex posteriore: Ex Hispaniarum regis aula, calendis aprilis, anno 1575.</s>
					<s n="35" xml:lang="la" type="auto">Peractis diebus festis Ioannes Austriacus solvet in Italiam secum ducens 40 Hispanorum cohortes ac afferens pecunię magnam vim.</s>
					<s n="36" xml:lang="la" type="auto">Vespasianus Gonzaga recusat redire in Aphricam gubernatorem ac esse primarium consiliarium Ioannis Austriaci in iis, quae ad bellum pertinent.</s>
					<s n="37" xml:lang="la" type="auto">Videtur rex propendere, ut gradum primarii ducis in iis, quae ad bellum pertinent, conferat in Mediolanensi ditione m. Antonio Columnę, quo munere antea fungebatur Caesar Gonzaga.</s>
				</p>
				<p>
					<s n="38" xml:lang="la" type="auto">Hispanus iussit, ut in Italia conscriberentur novem mille milites, quorum quatuor milibus praesit Boiani dux, tribus millibus Tiberius Brancatius et duobus millibus Stephanus Muttinus.</s>
				</p>
				<p>
					<s n="39" xml:lang="la" type="auto">Genua, 22. eiusdem.</s>
					<s n="40" xml:lang="la" type="auto">Moronus coepit cum utraque parte agere, omnes adhortatus, ut depositis armis civiliter de discordiis et controversiis decernant, in eam rem afferens multa exempla ex historiis, quibus ostendat tandem huiusmodi tumultus fore, ut pernitiem afferant patriae et libertatis.</s>
				</p>
				<p>
					<s n="41" xml:lang="la" type="auto">Sed data hucusque sunt ei verba, cum populus omnino alio respiciat neque velit ullo modo optimatibus subiici.</s>
					<s n="42" xml:lang="la" type="auto">Sunt revocati veteres nobiles, qui urbe tota cum familia et suppellectile excesserant.</s>
					<s n="43" xml:lang="la" type="auto">Verum populus non deponit arma, quin passim, quos habent hostes, trucidant, adeo ut existimetur cardinalem inde discessurum re infecta.</s>
					<s n="44" xml:lang="la" type="auto">Veteres nobiles penitus recusant quenquam ex populo ad nobilium numerum aggregari; populus vero a nobilibus veteribus non patitur gubenari, nisi cum ex illis ex liberis populi suffragiis aliqui ad magistratus officia fuerint electi.</s>
					<s n="45" xml:lang="la" type="auto">Ex utraque factione electi sunt sex, qui de omnibus cardinalem edoceant, ut non ignoret, quid quęque pars petat.</s>
				</p>
				<p>
					<s n="46" xml:lang="la" type="auto">Cardinalis hortatur constitutos a populo in gubernatione ut prohibeant parvos sclopetos ac de vectigalibus vini praesertim aliquid in gratiam.</s>
					<note type="regest">Die alten Adeligen sind zwar zurückgerufen; das Volk aber fährt fort, seine Feinde zu töten.</note>
					<note type="regest">Jene verweigern dem Volk Anteil an der Regierung; das Volk will sich ihrer Herrschaft nicht unterwerfen, </note>
					<s n="47" xml:lang="la" type="auto">... nisi cum ex illis ex liberis populi suffragiis aliqui ad magistratus officia fuerint electi.</s>
					<note type="regest">6 Vertreter jeder Partei sollen den Kardinal über die beiderseitigen Forderungen unterrichten.</note>
					<note type="regest">Der spanische König hat den Kriegsschiffen Befehl gegeben, sich zur Abfahrt bereit zu halten, dagegen dem Juan d'Austria befohlen, mehrere Meilen von Genua zu bleiben, damit nicht Verdacht eines Überfalls entstehe; in die Stadt will der König zur Beilegung des Streites den Dr. Iulianus Clericus schicken.</note>
					<note type="regest">Indessen erheben sich die Bewohner von Corsica, richtiger Saona, gegen dei neue Regierung und verlangen Beibehaltung der 1547 eingesetzten.</note>
				</p>
				<p>
					<s n="48" xml:lang="la" type="auto">Roma, 30. eiusdem.</s>
					<s n="49" xml:lang="la" type="auto">Duci Urbini est confirmata ab Hispano concessio duodecim milium aureorum in singulos annos.</s>
					<s n="50" xml:lang="la" type="auto">Idem Hispanus iubet, ut Mediolani conflentur 200 bombardae, unde exportatae sunt multae arcae armorum plenae Neapolim et in Siciliam mittendae.</s>
					<s n="51" xml:lang="la" type="auto">Praefectus Adriani arcis 30 duces constituit militibus, qui in ditione ecclesiastica conscripti sunt adiunctis mille aliis militibus exterorum.</s>
					<s n="52" xml:lang="la" type="auto">Die dicato d[ivo] Marco papa de more bene precatus est populo, ac aderant ad 80000 hominum.</s>
				</p>
				<p>
					<s n="53" xml:lang="la" type="auto">Locustae infestant Corneti et Pyrgorum agros, quo papa Gallum quendam misit cum 12 equitibus, qui mineralibus quibusdam illas absumat.</s>
					<s n="54" xml:lang="la" type="auto">Locis item maritimis ad urbem Senas pertinentibus tanta locustarum multitudo crevit, ut incredibile attulerint damnum, quare a duce Florentino ad 12000 hominum constituta sunt ad illas absumendas.</s>
				</p>
				<p>
					<s n="55" xml:lang="la" type="auto">Lugduno, 19. ex literis Lutetia allatis 15.</s>
					<s n="56" xml:lang="la" type="auto">Affertur Ugonotes habuisse a rege Gallo audientiam ad petiisse, ut exteri omnes omnino a dignitatibus et officiis regni depellerentur ac sibi darentur ad suam securitatem in singulis provinciis duae urbes cum libera religionis exercitatione, quare creditur regem ad arma potius venturum quam tales accepturum conditiones.</s>
				</p>
				<p>
					<s n="57" xml:lang="la" type="auto">Neapoli 27. eiusdem.</s>
					<s n="58" xml:lang="la" type="auto">Siculi concedunt Hispano in subsidium belli quaedam vectigalia, quae ad ipsos pertinebant, quae ad summum perveniunt in singulos annos numerum aureorum 180 milium.</s>
				</p>
				<p>
					<s n="59" xml:lang="la" type="auto">Venetiis, 7. maii.</s>
					<s n="60" xml:lang="la" type="auto">Clarissimus Soranzus constitutus bailus Constantinopoli se illuc versus ad iter accingebat.</s>
					<s n="61" xml:lang="la" type="auto">Sfortia Paravicinus dimissionem petit causatus, quod velit tandem quiescere a curis militaribus, cum senio et infirma valetudine conficiatur."</s>
				</p>
				<p>
					<note type="regest">Die Plessur hat letzte Woche infolge der Schneeschmelze in Cur durch Zerstörung der anliegenden Gärten grossen Schaden angerichtet.</note>
					<s n="62" xml:lang="la" type="auto">Curiae Rhaetorum, die a festo pentecostes proximo, anno etc. 75.</s>
				</p>
			</div>
		</body>
	</text>
</TEI>