<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="Brief-TUSTEP-0-33080" n="5785">
	<teiHeader xml:lang="de">
		<fileDesc>
			<titleStmt>
				<title subtype="file">Alexander Vitrelin / [Oransko] AN [Heinrich Bullinger], 24. Juni 1563</title>
			</titleStmt>
			<publicationStmt>
				<publisher>(nicht publiziert)</publisher>
				<pubPlace>(Zürich)</pubPlace>
				<authority>Institut für Schweizerische Reformationsgeschichte (IRG)</authority>
			</publicationStmt>
			<seriesStmt>
				<title subtype="publication">Vorläufige Transkriptionen der HBBW-EditorInnen</title>
				<biblScope type="editor">(nicht ediert, Transkribierer unbekannt)</biblScope>
				<biblScope type="edition">HBBW</biblScope>
				<biblScope type="volume">0</biblScope>
				<biblScope type="volumes">20</biblScope>
				<biblScope type="period">[1547-1575]</biblScope>
				<biblScope type="page">6253/97</biblScope>
				<biblScope type="pages">8412</biblScope>
			</seriesStmt>
			<sourceDesc>
				<msDesc type="Brief" subtype="Autograph" xml:lang="la">
					<msIdentifier>
						<!--
						<repository ref="archive94">
							<name>Zürich StA</name>
							<ref target="https://www.zh.ch/de/direktion-der-justiz-und-des-innern/staatsarchiv.html"/>
						</repository>
						<settlement ref="place587">Zürich</settlement>
						<institution>Staatsarchiv</institution>
						-->
						<repository ref="archive94"/>
						<idno subtype="Autograph">E II 367,204 ff.</idno>
					</msIdentifier>
					<physDesc/>
					<msContents>
						<msItem>
							<incipit>Si unquam alias ex lectione, meditatione et praedicatione, quid sit ecclesia catholica</incipit>
							<textLang>la</textLang>
						</msItem>
					</msContents>
					<additional>
						<listBibl>
							<bibl type="Gedruckt">
								<title>Wotschke BW, Polen, S. 192ff, Nr. 294</title>
							</bibl>
							<bibl type="Literatur" subtype="Erwähnung">
								<title>L. Hein, Bullinger und Kleinpolen 103 (Anm. 84)</title>
							</bibl>
						</listBibl>
						<note type="Allgemein">Am selben Tag auch an Johannes Wolf [Zürich ZB, F 42, 275] (Wotschke 195f)</note>
						<note type="Absender">("In Oransko") = ?</note>
					</additional>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/5785">
				<correspAction type="sent">
					<!--
					<persName ref="person3431" cert="high">
						<forename cert="high">Alexander</forename>
						<surname cert="high">Vitrelin</surname>
						<persName type="main" ref="person8513>Vitrelin (Witrelin), Alexander</addName>
						<note type="Person">("In Oransko") = ?</note>
					</persName>
					-->
					<persName ref="person3431" cert="high"/>
					<place source="place365" cert="high"/>
					<date when="1563-06-24" cert="low"/>
				</correspAction>
				<correspAction type="received">
					<!--
					<persName ref="person495" cert="low">
						<forename cert="low">Heinrich</forename>
						<surname cert="low">Bullinger</surname>
						<graphic type="portrait" url="portraits/495_Bullinger_Heinrich.jpg"/>
						<ref type="wikipedia" target="https://de.wikipedia.org/wiki/Heinrich_Bullinger"/>
						<ref type="gnd" target="https://d-nb.info/gnd/118517384"/>
						<ref type="histhub" target="https://data.histhub.ch/person/11413754"/>
					</persName>
					-->
					<persName ref="person495" cert="low"/>
				</correspAction>
				<correspContext>
					<ref type="next_chronologically" target="file5786"/>
					<ref type="prev_chronologically" target="file5784"/>
					<ref type="next_correspondence" target=""/>
					<ref type="prev_correspondence" target="file2987"/>
					<ref type="next_correspondence_request" target=""/>
					<ref type="prev_correspondence_request" target="file2987"/>
					<ref type="next_correspondence_reaction" target=""/>
					<ref type="prev_correspondence_reaction" target="file2801"/>
					<ref type="next_same_sender" target=""/>
					<ref type="prev_same_sender" target="file2987"/>
					<ref type="next_same_addressee" target="file5786"/>
					<ref type="prev_same_addressee" target="file5781"/>
					<ref type="next_with_sender_as_addressee" target=""/>
					<ref type="prev_with_sender_as_addressee" target="file2987"/>
					<ref type="next_with_addressee_as_sender" target="file5786"/>
					<ref type="prev_with_addressee_as_sender" target="file5781"/>
				</correspContext>
			</correspDesc>
			<langUsage>
				<language ident="la" usage="100">Latein</language>
			</langUsage>
		</profileDesc>
		<revisionDesc status="abgeschlossen"/>
	</teiHeader>
	<facsimile>
		<graphic url="5785/Autograph/00 E_II_367__S__204_.tif" n="1"/>
		<graphic url="5785/Autograph/01 E_II_367__S__205_.tif" n="2"/>
		<graphic url="5785/Autograph/02 E_II_367__S__206_.tif" n="3"/>
		<graphic url="5785/Autograph/03 E_II_367__S__206_a_.tif" n="4"/>
	</facsimile>
	<text xml:lang="la">
		<body>
			<div>
				<p>
					<s n="1" xml:lang="la" type="auto">Gratiam et pacem a deo patre nostro et domino Iesu Christo.</s>
				</p>
				<p>
					<s n="2" xml:lang="la" type="auto">Si unquam alias ex lectione, meditatione et praedicatione, quid sit ecclesia catholica, nunc certe plus experientia quam scientia didici.</s>
				</p>
				<p>
					<s n="3" xml:lang="la" type="auto">Est, ut statim missis ambagibus ad rem ipsam me revocem, quid causae habuisti tu una cum aliis tuis symmistis, ut nobis hic in Polonia degentibus suppetias ferretis in his certaminibus, quibus certatim adorimur, nisi haec, quam a Christo habemus, communis parentela.</s>
				</p>
				<p>
					<s n="4" xml:lang="la" type="auto">Pergite itaque non solum vestros, sed nos etiam et nostros adhortari per doctrinam sanam et contradicentes convincere.</s>
				</p>
				<p>
					<s n="5" xml:lang="la" type="auto">Quod vero me attinet, ego tibi, mi Bullingere, prae aliis maximas quas possum habeo agoque gratias, quod meis literis passus es principio te eo pertrahi, ut nostram causam et commune certamen non dubitaveris per dei gratiam assumere.</s>
				</p>
				<p>
					<s n="6" xml:lang="la" type="auto">Pro hac nostri cura, quę te hactenus solicitum tenuit tenetque, multum tibi nos debere agnoscimus et debebit ipsa posteritas.</s>
				</p>
				<p>
					<s n="7" xml:lang="la" type="auto">Nunc vero cum de summa rerum agitur videmusque non solum de vocibus, quibus hactenus sine contradictione usa est ecclesia, litem esse, sed ipsam doctrinam de deo et proinde fidem quoque christianam vocari in dubium, quis te, Bullingere mi, spectatum satis rude donari velit, ut te ab his certaminibus arduis et asperis subducas?</s>
					<s n="8" xml:lang="la" type="auto">Imo vero huc omnis exercitatio tua, cui toto curriculo vocationis tuae addictus fuisti, huc revocanda erit et omnes vires et consilia eo conferenda, ut praesto una cum aliis praestantissimis viris, qui primitias spiritus hisce temporibus acceperunt, adsitis supra modum periclitanti Christi ecclesiae, maxime autem huic, quae est hic in regno Poloniae, ubi praeter scripturam s. et authoritatem verbi dei nulla nobis amplius restat defensio.</s>
				</p>
				<p>
					<s n="9" xml:lang="la" type="auto">Nam ut semel te de his admoneam, scito nos, qui studemus evangelio Christi publicando a rege nostro suisque offcialibus non agnosci pro suis et proinde, quacunque lacessamur afficiamurque iniuria, nihil ad se pertinere, itaque si nobilitas nos non assumeret, nullum nobis relinqui locum in Polonia.</s>
				</p>
				<p>
					<s n="10" xml:lang="la" type="auto">Iam facile cogitare poteris, quo modo sit agendum cum nostris in qualibet de religione controversia.</s>
				</p>
				<p>
					<s n="11" xml:lang="la" type="auto">Caeterum quamvis non dubitem te scire, quaenam sit ista doctrina, qua hisce temporibus ecclesia nostra sit turbata, tamen ut rem ipsam penitius cognoscas, intermittere non potui, quominus te de omnibus, quae hic fiant, certiorem redderem.</s>
				</p>
				<p>
					<s n="12" xml:lang="la" type="auto">Duae synodi celebratae fuerunt a nostris uno ferme tempore, una Cracoviae in Minori Polonia, altera in finibus Lituaniae in oppido principis Radivili dicto Mordi, utrique synodo interfui.</s>
				</p>
				<p>
					<s n="13" xml:lang="la" type="auto">Isti, qui Blandratam sequuntur, quamvis authorem suum celent, in Cracoviensi synodo nullam prorsus confessionem fidei agnoscere aut edere voluerunt praeter biblia et symbolum apostolorum, de quibus inter nos optime convenit.</s>
				</p>
				<p>
					<s n="14" xml:lang="la" type="auto">Praeterea ne hisce tabulis, quas antesignanus ipsorum Gregorius quidam Paulus edidit, subscribere voluerunt una cum ipsomet authore, proinde omnem occasionem praeciderunt nobis secum ulterius progrediendi, voces quoque usitatas patribus et ecclesiae minime agnoscere et amplecti.</s>
				</p>
				<p>
					<s n="15" xml:lang="la" type="auto">Rursum Mordis voces quidem reprobare, sed symbola haec amplecti, puta apostolicum, Nicaenum et Constantinopolitanum.</s>
				</p>
				<p>
					<s n="16" xml:lang="la" type="auto">Utrique autem patrem et filium et spiritum s. non esse unum deum, sed solum patrem, Christum vero ita esse deum, dei nempe filium, et spiritum s. a solo patre procedere, mitti vero ab utroque et eo nomine esse utriusque spiritum, quod mittatur ab utroque, non quod ab utroque procedat.</s>
				</p>
				<p>
					<s n="17" xml:lang="la" type="auto">Haec est istorum sententia.</s>
				</p>
				<p>
					<s n="18" xml:lang="la" type="auto">Ut vero meum de his iudicium feram, ego sic animum induco meum, istos, qui Blandratae sententiam sequntur, dico recte resolvere doctrinam de trinitate, at valde in componenda peccare.</s>
				</p>
				<p>
					<s n="19" xml:lang="la" type="auto">Sic rursum Stancari compositio posset esse tolerabilis, etiamsi male ordinet constructionem vocum, sed supra modum peccare in resolvendo.</s>
				</p>
				<p>
					<s n="20" xml:lang="la" type="auto">Illi substantialiter distinguunt, quum dicunt patrem esse deum, filium deum, spiritum s. deum, at componunt in accidente, cum non audent tres deos agnoscere, etsi hoc intendant nec unum confiteri volunt, sed tres esse unum, hoc est unanimes et concordes.</s>
				</p>
				<p>
					<s n="21" xml:lang="la" type="auto">Stancarus in sua compositione ita ordinat sententiam, deum esse patrem et filium et spiritum s. eumque unum, postea ubi resolvenda est oratio, ut tres refulgeant personae, ad accidens relabitur et nihil relinquit distinctioni nisi relationes, quas pro personis agnoscit.</s>
				</p>
				<p>
					<s n="22" xml:lang="la" type="auto">Quae mens illum transversum agit, ut nolit filium dei, deum et hominem verum, intercessorem nostrum agnoscere.</s>
				</p>
				<p>
					<s n="23" xml:lang="la" type="auto">Itaque invocationem instituit, ut invocet deum trinitatem nomine Christi mediatoris hominis tantum, et rogat, ut impleatur spiritu s.</s>
				</p>
				<p>
					<s n="24" xml:lang="la" type="auto">Iam videmus hic divinum numen ad quinque produci et extendi satis impie.</s>
				</p>
				<p>
					<s n="25" xml:lang="la" type="auto">Illi rursum invocationem suam ita instituunt, ut cum patrem invocant, negant quicquam ad filium et spiritum s. pertinere, etiamsi fateantur se per filium in spiritu s. petere etc.</s>
				</p>
				<p>
					<s n="26" xml:lang="la" type="auto">Concludo itaque et istos peccare, qui putant semper distincte loqui scripturam de deo, et istos, qui semper ita compositionem urgent, ut nullam resolutionem sive distinctionem doctrinae admittant.</s>
				</p>
				<p>
					<s n="27" xml:lang="la" type="auto">Nam certum est deum non ita se patefecisse a principio, ut clariori revelationi nullus relinqueretur locus, quemadmodum ipse deus testatur se manifestasse patribus Abrahamo, Isaaco et Iacobo, in hoc nomine deus fortis; at in nomine suo Iehova se non fuisse cognitum illis.</s>
				</p>
				<p>
					<s n="28" xml:lang="la" type="auto">Et tamen adeo sufficientem habuerunt cognitionem dei, ut illis omnino cesserit ad salutem.</s>
				</p>
				<p>
					<s n="29" xml:lang="la" type="auto">Cum autem cognitio dei ex creatione et ex revelatione verbi nobis constet, video nos primum naturaliter eo deduci, et ubi de deo audimus sermonem fieri, statim patrem intelligimus, deinde pergendo deducimur ad notitiam filii et cognito utroque spiritum utriusque nobis affulgere.</s>
				</p>
				<p>
					<s n="30" xml:lang="la" type="auto">Iam si testimonia de singulis personis quaerimus, abunde nos scripturae docent, singulis hoc deberi, quod deus sint.</s>
				</p>
				<p>
					<s n="31" xml:lang="la" type="auto">Iam ut colligas tres deos, sicut re vera dicis esse tres, impium est et nullo exemplo probari potest, restat igitur, ut tres agnoscamus unum esse deum, id est divinum numen et maiestatem, quae sine initio et sine fine aeterno in aeterno consistit.</s>
				</p>
				<p>
					<s n="32" xml:lang="la" type="auto">Ubi vero de iustificatione aut alia quavis salutis doctrina fit sermo, pater est deus, filius est mediator, spiritus s. perpetuus paracletus electorum dei.</s>
				</p>
				<p>
					<s n="33" xml:lang="la" type="auto">Hanc autem tractationem doctrinae pulchre s. patres Paulum imitati dispensationem vocaverunt.</s>
				</p>
				<p>
					<s n="34" xml:lang="la" type="auto">Quid vero in mediationis doctrina sentiam, etsi hinc iam facile appareat, tamen mitto tibi meam responsionem ultimam adversus Stancari epistolas, quibus me assidue sollicitabat, ut sua castra sequerer, a quibus sum liberatus cum magno dispendio rerum mearum.</s>
				</p>
				<p>
					<s n="35" xml:lang="la" type="auto">Hanc vero responsionem tibi reddet generosus Hieronymus Makoviczky, illustris Radivili capitaneus et curator iunioris, cui ut te praebeas facilem, etiam te, mi Bullingere, rogo.</s>
				</p>
				<p>
					<s n="36" xml:lang="la" type="auto">Affinem meum Nicolaum Kula tibi unice commendo illique ostendas velim, quanti me meumque in te amorem facias.</s>
				</p>
				<p>
					<s n="37" xml:lang="la" type="auto">Cętera ubi commodiorem nactus fuero occasionem tibi perscribam.</s>
				</p>
				<p>
					<s n="38" xml:lang="la" type="auto">Vale, mi Bullingere.</s>
				</p>
				<p>
					<s n="39" xml:lang="la" type="auto">Deus te cum domo tua servet diu incolumem.</s>
				</p>
				<p>
					<s n="40" xml:lang="la" type="auto">Datae in Oransko 24. iunii 1563.</s>
				</p>
				<p>
					<s n="41" xml:lang="la" type="auto">Tuus in Christo frater, Alexander Vitrelinus.</s>
				</p>
				<p>
					<s n="42" xml:lang="la" type="auto">Clarissimo et integerrimo viro domino Henrico Bullingero, pastori ecclesiae Tigurinae vigilantissimo [...] et fratri in Christo colendissimo, dentur.</s>
				</p>
				<p>
					<s n="43" xml:lang="la" type="auto">Tyguri.</s>
				</p>
			</div>
		</body>
	</text>
</TEI>