<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="Brief-TUSTEP-0-19121" n="530">
	<teiHeader xml:lang="de">
		<fileDesc>
			<titleStmt>
				<title subtype="file">[Ambrosius Blarer] / Griesenberg AN Heinrich Bullinger / [Zürich], [25. Mai 1549]</title>
			</titleStmt>
			<publicationStmt>
				<publisher>(nicht publiziert)</publisher>
				<pubPlace>(Zürich)</pubPlace>
				<authority>Institut für Schweizerische Reformationsgeschichte (IRG)</authority>
			</publicationStmt>
			<seriesStmt>
				<title subtype="publication">Vorläufige Transkriptionen der HBBW-EditorInnen</title>
				<biblScope type="editor">(nicht ediert, Transkribierer unbekannt)</biblScope>
				<biblScope type="edition">HBBW</biblScope>
				<biblScope type="volume">0</biblScope>
				<biblScope type="volumes">20</biblScope>
				<biblScope type="period">[1547-1575]</biblScope>
				<biblScope type="page">1493</biblScope>
				<biblScope type="pages">8412</biblScope>
			</seriesStmt>
			<sourceDesc>
				<msDesc type="Brief" subtype="Autograph" xml:lang="de">
					<msIdentifier>
						<!--
						<repository ref="archive94">
							<name>Zürich StA</name>
							<ref target="https://www.zh.ch/de/direktion-der-justiz-und-des-innern/staatsarchiv.html"/>
						</repository>
						<settlement ref="place587">Zürich</settlement>
						<institution>Staatsarchiv</institution>
						-->
						<repository ref="archive94"/>
						<idno subtype="Autograph">E II 357,825 f.</idno>
					</msIdentifier>
					<physDesc/>
					<msContents>
						<msItem>
							<incipit>Es hat yetzund min l(ieber) sch(wager) Peter Schär heruff geschriben by sinem knecht</incipit>
							<textLang>de</textLang>
						</msItem>
					</msContents>
					<additional>
						<listBibl>
							<bibl type="Gedruckt">
								<title>Blarer BW III, S. 38. f.</title>
							</bibl>
						</listBibl>
					</additional>
				</msDesc>
				<msDesc type="Brief" subtype="Kopie" xml:lang="de">
					<msIdentifier>
						<!--
						<repository ref="archive96">
							<name>Zürich ZB</name>
							<ref target="https://www.zb.uzh.ch/de/"/>
						</repository>
						<settlement ref="place587">Zürich</settlement>
						<institution>Zentralbibliothek</institution>
						-->
						<repository ref="archive96"/>
						<idno subtype="Kopie">Ms S 70,38</idno>
						<idno subtype="Hinweis">dat.: 1549 Mai ca. 19.</idno>
					</msIdentifier>
					<physDesc/>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/530">
				<correspAction type="sent">
					<!--
					<persName ref="person392" cert="low">
						<forename cert="low">Ambrosius</forename>
						<surname cert="low">Blarer</surname>
						<persName type="main" ref="person8055>Blarer (Blaurer), Ambrosius</addName>
						<graphic type="portrait" url="portraits/392_Blarer_Ambrosius.png"/>
						<ref type="wikipedia" target="https://de.wikipedia.org/wiki/Ambrosius_Blarer"/>
						<ref type="gnd" target="https://d-nb.info/gnd/118663763"/>
					</persName>
					-->
					<persName ref="person392" cert="low"/>
					<place source="place184" cert="low"/>
					<date when="1549-05-25" cert="low"/>
				</correspAction>
				<correspAction type="received">
					<!--
					<persName ref="person495" cert="high">
						<forename cert="high">Heinrich</forename>
						<surname cert="high">Bullinger</surname>
						<graphic type="portrait" url="portraits/495_Bullinger_Heinrich.jpg"/>
						<ref type="wikipedia" target="https://de.wikipedia.org/wiki/Heinrich_Bullinger"/>
						<ref type="gnd" target="https://d-nb.info/gnd/118517384"/>
						<ref type="histhub" target="https://data.histhub.ch/person/11413754"/>
					</persName>
					-->
					<persName ref="person495" cert="high"/>
					<place source="place587" cert="high"/>
				</correspAction>
				<correspContext>
					<ref type="next_chronologically" target="file531"/>
					<ref type="prev_chronologically" target="file529"/>
					<ref type="next_correspondence" target="file556"/>
					<ref type="prev_correspondence" target="file528"/>
					<ref type="next_correspondence_request" target="file556"/>
					<ref type="prev_correspondence_request" target="file513"/>
					<ref type="next_correspondence_reaction" target="file587"/>
					<ref type="prev_correspondence_reaction" target="file528"/>
					<ref type="next_same_sender" target="file556"/>
					<ref type="prev_same_sender" target="file513"/>
					<ref type="next_same_addressee" target="file546"/>
					<ref type="prev_same_addressee" target="file529"/>
					<ref type="next_with_sender_as_addressee" target="file556"/>
					<ref type="prev_with_sender_as_addressee" target="file513"/>
					<ref type="next_with_addressee_as_sender" target="file546"/>
					<ref type="prev_with_addressee_as_sender" target="file529"/>
				</correspContext>
			</correspDesc>
			<langUsage>
				<language ident="de" usage="100">Deutsch</language>
			</langUsage>
		</profileDesc>
		<revisionDesc status="abgeschlossen"/>
	</teiHeader>
	<facsimile>
		<graphic url="530/Autograph/00 E_II_357__S__825_.tif" n="1"/>
		<graphic url="530/Autograph/01 E_II_357__S__826_.tif" n="2"/>
	</facsimile>
	<text xml:lang="de">
		<body>
			<div>
				<p>
					<s n="1" xml:lang="de" type="auto">Es hat yetzund min l[ieber] sch[wager] Peter Schär geschriben by sinem knecht, wie gantz ruchtbar by inen seye, das ain groß frisch kriegsvolck in das land kommen solle; wisse doch nieman, wie oder wahin man es bruchen welle, dann das man murcke, die Aidgnossen muͤssind angefochten werden.</s>
					<s n="2" xml:lang="de" type="auto">Derhalb ouch Claus von Graufeneck (der dann willens gewesen, ainen sytz in der Aidgnoschafft ze kofen, und och schon ettlich besichtigen lassen, heruff geschriben, man solle nichts mehr desshalb handlen; die löff wellind sich anderst zuͦtragen).</s>
				</p>
				<p>
					<s n="3" xml:lang="de" type="auto">Nitt kan ich wissen, ob er naisman grund hat; er ist wirtempergischer hoffmaister.</s>
					<s n="4" xml:lang="de" type="auto">Man waist aber ouch wenig an disem hof, was der kaiser im synn hat; hoff zuͦ dem lieben gott, er werde disem land noch ain zytle frid und ruͦ lassen, byß sein zeyt ouch erfullt und die maas voll wirt; es ist noch etwas guͦts in Juda funden, wie geschriben steht etc.</s>
				</p>
				<p>
					<s n="5" xml:lang="de" type="auto">Der herr Peter Bufler zögt mir an, das er frisch brieff uß Osterrych (da er dann seinen handel fuͤrt) empfangen hab, darin im geschriben, wie ain ungerischer grosser landtsherr sich wider den oͤnig emport hab, und ist mir gloplich; dann der konig knecht angenommen und hinab kurtzlich geschickt hat etc.</s>
				</p>
				<p>
					<s n="6" xml:lang="de" type="auto">Item das dem Turcken ain grosser sterbet under sein volck kommen, item das er gar ubel von dem grossen Sophoy soͤlle geschlagen sein etc.</s>
				</p>
				<p>
					<s n="7" xml:lang="de" type="auto">Item von Nuͤremberg schreibend im seine schweger, wie das Magdeburg und die sachsischen stett noch aller ding dapfer und handlich seyen.</s>
					<s n="8" xml:lang="de" type="auto">Aber hertzog Hans von Sachsen, der gefangen churfurst, soll das Interim bewilliget und desshalb yetzund gar ain gnedigen kaiser haben, offt gen hof reyten und die spannysch guarde, so inn verwart, abgschafft sein.</s>
					<s n="9" xml:lang="de" type="auto">Ich hoff und truw aber dem lieben gott, es seye nichts daran, und er werde disen theuren mann nitt dermassen haben fallen lassen; dann es doch ain sonder grosser, schwärer anstosß were.</s>
					<s n="10" xml:lang="de" type="auto">Hab ymmer gehofft, der herr gott werde inn widerum herfuͤr ziechen und gantz herrlich machen, alls mir dann noch nitt zweyffelt, wa er in seiner dapferkait bestendig blypt.</s>
				</p>
				<p>
					<s n="11" xml:lang="de" type="auto">Zuͦ Memingen wartet man teglich der Interimisten, die kommen sollend, und was noch ain wenig uffrecht ist, gar zerstören; ist min grosser jomer.</s>
					<s n="12" xml:lang="de" type="auto">Man hat dem stattschreiber allda, Jörgen Maurern urlob geben; kan aber noch nitt erfaren, usß waserlay ursachen.</s>
					<s n="13" xml:lang="de" type="auto">Man hat inn yetz ain guͦt zyt fuͤr ain zwickdarm, ettlich gar fuͤr ainen verräter gehapt; nitt waiß ich, ob dem guͦten mann recht oder unrecht bschicht, will das besser vermuͦten.</s>
					<s n="14" xml:lang="de" type="auto">Er hat anfangs grossen yfer erzögt und vyl guͦts geschafft by den seinen.</s>
				</p>
				<p>
					<s n="15" xml:lang="de" type="auto">Der ellend doctor Velte zuͦ Costentz tribt so gros schand und schmach uff der cantzel, ist so gar erbitteret, das man mir nitt gnuͦg darvon schreiben kan und das man sein ye lenger ye urdrutziger wirt, und wer inn gehört hat anfangs, yetzund gar uͤbel anfacht mitt im ze friden sein; dann er die eseloren nitt lenger verschmucken und den schalck verbergen mögen; bricht auß wie ain rasender touber mann, loufft um und schütt ouch by dem obersten schmaltz in das feuhr, das on das zuͦ sehr brindt.</s>
					<s n="16" xml:lang="de" type="auto">Sin höchste kunst ist sich selbs loben und ruͤmen und alle anderen schenden, schmützen und schmechen.</s>
					<s n="17" xml:lang="de" type="auto">Sagt offenlich luter, Zwyngli, Oecolampadi, Bucer, Schnepff, Blaurer seyen all nichts dann unglert duppel, verstandind sich so vyl um die schrifft und wissind sovyl darinn alls ain gaiß im a b c; sagt, er mache ain buͦch, da werd man den rechten grund sechen<note type="margin">a.R.: ... er noch... nennt... ich erfaren... etc.</note>.</s>
					<s n="18" xml:lang="de" type="auto">Alle predigen, so er zuͦ Costentz thuͤe, werde er trucken lassen.</s>
					<s n="19" xml:lang="de" type="auto">Ach gott, das ers thaͤte; aber es sind nichts dann seine grosse fablen, damitt er die wellt blendt, und wirt sein torhait bald aller menigklich offenbar werden.</s>
				</p>
				<p>
					<s n="20" xml:lang="de" type="auto">Die frommen kinder gottes sind warlich da in grossem qual, jomerend und seufftzend hertzlich.</s>
					<s n="21" xml:lang="de" type="auto">Der herr gott welle sy bald vaͤtterlich mitt vyl gnaden erhören und erfristen etc.</s>
				</p>
				<p>
					<s n="22" xml:lang="de" type="auto">Der oberst zuͦ Costentz hat in nammen k[nigklicher] m[ajestat] meinem lieben bruͦder, vetter C[onrat] Zwicken und den andern ustrettnen, mitt denen man noch nitt gehandelt hat, ainen tag angesetzt uff den 28. Mayen, sollend sy durch ire anweldt vor ime erschinen mitt volmechtigem gewaldt on hindersich bringen, well er von königklicher majestat wegen mitt inen handlen.</s>
					<s n="23" xml:lang="de" type="auto">Achten wol, sy werdind die anweldt schicken, doch nitt mitt vollem gwallt.</s>
					<s n="24" xml:lang="de" type="auto">Man hat mancherlay vermuͦtungen, was man mitt inen handlen werde; nachdem (man) wol zuͦ vermuͦten hat, das sy nitt in die statt werdind bewilligen zuͦ ziechen, gedenckt man vyllicht besser und weger sein, man strauffe sy um ettlich gellt und soͤne sy uß mitt harter pflicht wider kaiserliche und königliche majestat nymmermer zuͦ handlen, das inen aber ain schäwre sach wurde; dann man sy vyllicht by euch, wann sy dermassen verpflicht weren, nitt anneme, wiewol, so es darnach darzuͦ keme, das gott verhuͤten welle, das kaiserliche und königliche majestat wider die Aidgnossen kriegten und dise dann in ainer Aidgnoschafft sässen, horte die pflicht uff und gienge das naturale ius defensionis widerum an, und were diß yetzund ain newe handlung, die vorige pflicht uffloste.</s>
				</p>
				<p>
					<s n="25" xml:lang="de" type="auto">Mitt uns predigern, achten ich, werde man gar nichts handlen, sonder allso schweben lassen, uns dem teuffel schencken und doch vyllicht unser halb anheben, das man unß in ainer Aidgnoschafft nienen dulde, ouch was yeder noch darin hat, das man ims nemme, ouch was yeder yeset dem see hat; dann es will sich naisman iren halb nitt schicken, das man unß ouch ussoͤne, wylwer verschetz[t] ketzer.</s>
					<s n="26" xml:lang="de" type="auto">Wir wellend aber allso losen.</s>
					<s n="27" xml:lang="de" type="auto">Der herr gott wirts wol zum besten fuͤgen; darum wellend ir uns mitt ernst zuͦ gott helffen mitt glöbigem hertzen ruͤffen etc.</s>
				</p>
				<p>
					<note type="signature">[Unterschrift fehlt.]</note>
				</p>
				<p>
					<note type="address">[Adresse fehlt.]</note>
				</p>
			</div>
		</body>
	</text>
</TEI>