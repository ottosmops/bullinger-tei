<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="Brief-TUSTEP-0-22123" n="1656">
	<teiHeader xml:lang="de">
		<fileDesc>
			<titleStmt>
				<title subtype="file">Marcus Hoffmann / [Wittenberg] AN Heinrich Bullinger / [Zürich], 12. Juni 1552</title>
			</titleStmt>
			<publicationStmt>
				<publisher>(nicht publiziert)</publisher>
				<pubPlace>(Zürich)</pubPlace>
				<authority>Institut für Schweizerische Reformationsgeschichte (IRG)</authority>
			</publicationStmt>
			<seriesStmt>
				<title subtype="publication">Vorläufige Transkriptionen der HBBW-EditorInnen</title>
				<biblScope type="editor">unbekannt</biblScope>
				<biblScope type="edition">HBBW</biblScope>
				<biblScope type="volume">0</biblScope>
				<biblScope type="volumes">20</biblScope>
				<biblScope type="period">[1547-1580]</biblScope>
				<biblScope type="page">2883</biblScope>
				<biblScope type="pages">8412</biblScope>
			</seriesStmt>
			<sourceDesc>
				<msDesc type="Brief" subtype="Autograph" xml:lang="la">
					<msIdentifier>
						<settlement ref="place#587">Zürich</settlement>
						<institution>Staatsarchiv</institution>
						<idno type="Autograph">E II 335,2182 ff.</idno>
						<repository ref="archive#94">
							<name>Zürich StA</name>
							<ref target="https://www.zh.ch/de/direktion-der-justiz-und-des-innern/staatsarchiv.html"/>
						</repository>
					</msIdentifier>
					<physDesc/>
					<msContents>
						<msItem>
							<incipit>Aliquoties me scribere conantem, pudor repressit, atque adeo non ignoro, quam parum verecundi hominis sit</incipit>
							<textLang>el</textLang>
						</msItem>
					</msContents>
					<additional>
						<note type="Allgemein">Brief bei Niehaus nicht angegeben.</note>
					</additional>
				</msDesc>
				<msDesc type="Brief" subtype="Kopie" xml:lang="la">
					<msIdentifier>
						<settlement ref="place#587">Zürich</settlement>
						<institution>Zentralbibliothek</institution>
						<idno type="Kopie">Ms S 78,5</idno>
						<repository ref="archive#96">
							<name>Zürich ZB</name>
							<ref target="https://www.zb.uzh.ch/de/"/>
						</repository>
					</msIdentifier>
					<physDesc>
						<objectDesc/>
						<sealDesc>
							<seal><p>Siegelspur</p></seal>
						</sealDesc>
					</physDesc>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/1656">
				<correspAction type="sent">
					<persName ref="person#1555" cert="high">
						<forename cert="high">Marcus</forename>
						<surname cert="high">Hoffmann</surname>
					</persName>
					<place source="#558" cert="high">
						<settlement>Wittenberg</settlement>
						<district>Sachsen-Anhalt</district>
						<country>Deutschland</country>
						<geo>51.866667 12.643333</geo>
					</place>
					<date when="1552-06-12" cert="low"/>
				</correspAction>
				<correspAction type="received">
					<persName ref="person#495" cert="high">
						<forename cert="high">Heinrich</forename>
						<surname cert="high">Bullinger</surname>
						<graphic type="portrait" url="portraits/495_Bullinger_Heinrich.jpg"/>
						<ref type="wikipedia" target="https://de.wikipedia.org/wiki/Heinrich_Bullinger"/>
					</persName>
					<place source="#587" cert="high">
						<settlement>Zürich</settlement>
						<district>Zürich</district>
						<country>Schweiz</country>
						<geo>47.370093 8.544054</geo>
					</place>
				</correspAction>
				<correspContext>
					<ref type="next_chronologically" target="files.xml#1657"/>
					<ref type="prev_chronologically" target="files.xml#1655"/>
					<ref type="next_correspondence" target=""/>
					<ref type="prev_correspondence" target=""/>
					<ref type="next_correspondence_request" target=""/>
					<ref type="prev_correspondence_request" target=""/>
					<ref type="next_correspondence_reaction" target=""/>
					<ref type="prev_correspondence_reaction" target=""/>
					<ref type="next_same_sender" target=""/>
					<ref type="prev_same_sender" target=""/>
					<ref type="next_same_addressee" target="files.xml#1692"/>
					<ref type="prev_same_addressee" target="files.xml#1654"/>
					<ref type="next_with_sender_as_addressee" target=""/>
					<ref type="prev_with_sender_as_addressee" target=""/>
					<ref type="next_with_addressee_as_sender" target="files.xml#1692"/>
					<ref type="prev_with_addressee_as_sender" target="files.xml#1654"/>
				</correspContext>
			</correspDesc>
			<langUsage>
				<language ident="el" usage="0">Griechisch</language>
				<language ident="la" usage="100">Latein</language>
			</langUsage>
		</profileDesc>
		<revisionDesc status="abgeschlossen"/>
	</teiHeader>
	<facsimile>
		<graphic url="1656/Autograph/00 E_II_335__fol__2182_r_.tif" n="1"/>
		<graphic url="1656/Autograph/01 E_II_335__fol__2182_v_.tif" n="2"/>
		<graphic url="1656/Autograph/02 E_II_335__fol__2183_r_.tif" n="3"/>
		<graphic url="1656/Autograph/03 E_II_335__fol__2183_v_.tif" n="4"/>
		<graphic url="1656/Autograph/04 E_II_335__fol__2184_r_.tif" n="5"/>
		<graphic url="1656/Autograph/05 E_II_335__fol__2184_v_.tif" n="6"/>
	</facsimile>
	<text xml:lang="la">
		<body>
			<div>
				<p>
					<s xml:lang="la" type="auto">Gratiam et pacem in domino nostro Iesu Christo.</s>
					<s xml:lang="la" type="manual">Amen.</s>
				</p>
				<p>
					<s xml:lang="la" type="auto">Aliquoties me scribere conantem, observande patrone, pudor repressit, atque adeo non ignoro, quam parum verecundi hominis sit in mala causa patrocinium a bono, honesto ac bene merito viro petere.</s>
					<s xml:lang="la" type="auto">Sed cum sperem mihique prorsus persuasum habeam delictum meum, quod in vos omnes scholarchas ac meos praecpetores commisi, <foreign xml:lang="el">αμνιστιαν</foreign> ac condonationem mereri posse, vici tandem pudorem nec erubui a singulari tua humanitate ac pene divina benevolentia erga omnes verae religionis ac honestarum artium studiosos veniam ac condonationem petere.</s>
					<s xml:lang="la" type="auto">Nam spero ac omnino confido te hac in re exorabilem ac placabilem fore.</s>
					<s xml:lang="la" type="auto">Non ignoro maximeque doleo me tuam praestantiam valde offendisse tacito meo ac repentino discessu, cum tanto temporis spacio vester alumnus tam liberaliter vestra munificentia ac disciplina sim educatus.</s>
					<s xml:lang="la" type="auto">Verum causas meae peregrinationis spero vobis adhuc notas esse ex literis meis post tergum domi relictis.</s>
					<s xml:lang="la" type="auto">Rogo igitur obtestorque tuam praestantiam, ut illas in memoriam revocatas diligenter perpendat ac inobedientiam meam condonatione dignam existimet adeoque me aliquando per omnipotentis dei gratiam et clementiam in patriam reversum in clientelam ac pristinam gratiam benigne recipiat.</s>
					<s xml:lang="la" type="auto">Nam cum homines ad communem vitae societatem nascantur, nihil magis convenit quam bene de aliis mereri; sicut enim in beluis videmus esse disiunctionem ac perpetuum solitudinis amorem, eo quod mutuis operis non indigeant, ita in hominibus societatis amor est.</s>
					<s xml:lang="la" type="auto">Quare maxime secundum naturam est aliis bene facere.</s>
					<s xml:lang="la" type="auto">Quod cum tu, venerande patrone, hactenus mihi semper feceris, prorsus confido te etiam nunc acturum, quod me tibi tuisque omnibus devinctissimum ac omnibus in rebus promptissimum reddet.</s>
					<s xml:lang="la" type="auto">Nam his rebus aliquem adiuvare longe superat aliorum beneficiorum magnitudinem; pertinet enim hoc beneficiium ad optimam hominis partem, qua ut nihil est praestantius, ita neque studiis in eam confirmandam collatis quicquam iucundius est.</s>
					<s xml:lang="la" type="auto">Si igitur pro aliis officiis nunquam debita gratia referri potest, quanto magis in hoc tuo beneficio semper desiderabitur, cumque ea maiora existimentur beneficia, quo plus utilitatis afferunt, quid maius tua opera in me collata aestimari poterit?</s>
					<s xml:lang="la" type="auto">Nec enim mihi tantum bona est, sed multis etiam aliis profutura est, qui ea aliquando fruentur.</s>
					<s xml:lang="la" type="auto">Habeantur sane alia aliis in magno praecio, sed profecto ad ea, quibus ingenium et prudentia excitantur, relata perexigua sunt.</s>
					<s xml:lang="la" type="auto">Quare probe scio lubensque fateor, venerande patrone, me tibi plurimum debere adeoque maxime doleo me non satis gratum esse posse.</s>
				</p>
				<p>
					<s xml:lang="la" type="auto">Sed tamen gratias ago tibi maximas et nunquam morituras ac praecor deum patrem domini nostri Iesu Christi, una cum filio suo coaeterno domino nostro Iesu Christo ac spiritu sancto, ut tibi clementi sua benedictione semper adsit augeatque et spiritualia et corporalia bona, ut quam plurimis beneficiis praestandis tibi sit facultas et ea liberalitas tibi cedat coram deo foeliciter; certissima enim promissione dixit: Qui dedit uni ex minimis hisce meis potum aquae frigidae etc.</s>
				</p>
				<p>
					<s xml:lang="la" type="auto">Non dubito te, colende patrone, me non posse apud multos effugere suspicionem Lutheranae religionis contractae, cum nunc aliquandiu in eo loco versatus sim, in quo sint acerrimi eius religionis defensores ac propugnatores.</s>
					<s xml:lang="la" type="auto">Quare magno moerore afficior, praesertim cum mihi ne minimi quidem puncti illius religionis vel approbati, nedum contractae conscius sim.</s>
					<s xml:lang="la" type="auto">Firmissime enim credo ac confiteor iuxta catholicam fidem: filium dei, dominum nostrum Iesum Christum pro toto genere humano passum, crucifixum, mortuum tertia die resuscitatum vero corpore ascendisse in coelum ibique sedere ad dextram dei patris ac pari potentia ac gloria regnare cum aeterno patre inde venturum iudicare vivos et mortuos.</s>
					<s xml:lang="la" type="auto">Hanc fidem firmissime confiteor et confitebor etiam ad extremum usque vitae halitum nec patiar mihi ullis vel blanditiis vel minis ex corde divelli aut excuti.</s>
				</p>
				<p>
					<s xml:lang="la" type="auto">Quod ut eo fortius et confidentius agere possim, oro deum optimum maxime, ut me suo sancto spiritu regat ac contra omnes falsas ac Epicureas sectas ac religiones protegat ac defendat cum universo nostratium vere credentium coetu, amen.</s>
				</p>
				<p>
					<s xml:lang="la" type="auto">Non eo animo ac voluntate, venerande patrone, ex charissima patria discessi, ut cupiam variis variarum gentium moribus, ritibus ac caeremoniis operam dare ac illis imbutus tandem patrias revisere terras, sed potius illis rebus invigilare, quarum cognitione nostrae ecclesiae ac reipublicae aliquando usui esse possim.</s>
					<s xml:lang="la" type="auto">Quare summa, qua possum reverentia oro obtestorque te, colende patrone, ut illam falsam et iniustam, si qua fuerit, suspicionem ex meorum charissimorum necnon summa observantia colendorum praeceptorum animis eximere velis ac fidem et confessionem meam omnibus pro tua humanitate significare.</s>
					<s xml:lang="la" type="auto">Praeterea quoque te maxime rogo, charissime patrone, ut me, res ac studia mea tibi semper habeas quam commendatissima et, nisi tibi molestum fuerit, mihi regulam ac rationem vitae ac studiorum meorum praescribas, iuxta quam cursum ac conatus meos dirigere queam.</s>
					<s xml:lang="la" type="auto">Novisti etenim nos facile posse labi ac potius sinistre omnia quam dextre a iusto ordine agere.</s>
					<s xml:lang="la" type="auto">Nihil magis cupio quam aliquem habere, cuius consilio et iudicio in studiis utar; plurimum enim refert in omnibus rebus, sed praecipue in literarum studiis habere aliquem ceu <foreign xml:lang="el">ψειραγςγον</foreign>, qui impeditum expediat.</s>
					<s xml:lang="la" type="auto">Nam multa subinde occurrunt, quae discentis progressus non parum retardant.</s>
					<s xml:lang="la" type="auto">Subiungerem nunc cursum et rationem meorum studiorum; sed quia vereor, ne turpe sit suavissimas tuas aures iam prima et inerudita ac omni sermonis elegantia carenti epistola obtundere, differam in aliud tempus commodius.</s>
					<s xml:lang="la" type="auto">Nam cum animadvertero literas meas tibi gratas ac acceptas esse, summa qua possum diligentia ac observantia operam dabo, ut, quotiescunque in aliquem tabellarium ad te profecturum incidero, tibi saltem aliquas, si non multas literas a me habeas.</s>
				</p>
				<p>
					<s xml:lang="la" type="auto">Haec sunt, observande patrone, quae hoc tempore ad te scribere volui, partim ut et me in syncera et catholica nostratium religione constanter perseverare intelligas, partim ut hac mea mente ac synceritate cognita in pristinam tutelam ac gratiam me benigne recipias.</s>
				</p>
				<p>
					<s xml:lang="la" type="auto">Novarum rerum, quae nunc apud nos feruntur et quae auribus tuis digna esse iudico, nihil habeo.</s>
					<s xml:lang="la" type="auto">Statum huius regionis Saxonicae melius intelligere poteris ex ipso literarum latore, qui te facile certiorem reddet de omnibus rebus, quae per totum biennium hic apud nos gesta sunt.</s>
					<s xml:lang="la" type="auto">Praeterea, quomodo dux Mauritius in omnes totius suae ditionis munitiones ac urbes praecipue praesidia collocaverit, ne quis hostium in sua absentia suae ditionis fines invadat etc.</s>
				</p>
				<p>
					<s xml:lang="la" type="auto">Academiae status nunc non adeo probandus est, quia maxime impedimur a militibus, quorum apud, ni fallor, 400 habemus.</s>
				</p>
				<p>
					<s xml:lang="la" type="auto">Praeterea imminet nobis pestis, quae certe toti scholae minatur dissipationem; quod autem ne fiat, invocamus deum optimum maximum, conditorem ac conservatorem generis humani, ut eam suo spiritu sancto clementer protegat contra diabolum et eius organa, qui totis viribus in hoc incumbunt, ut scholas ac totam ecclesiam funditus evertant.</s>
				</p>
				<p>
					<s xml:lang="la" type="auto">Vale.</s>
					<s xml:lang="la" type="auto">Salutabis meo nomine quam officiosissime omnes scholarchas ac meos praeceptores, praecipue autem venerandum d. Pellicanum et reverendum d. Theodorum Bibliandrum, quibus nunc libenter scripsissem, nisi tabellario perpercissem.</s>
					<s xml:lang="la" type="auto">Sed spero me illis brevi scripturum; quare rogo, ut me apud illos excusatum habeas.</s>
					<s xml:lang="la" type="auto">Salutabis mihi etiam tuos filios, Henricum scilicet et Rodolphum, mihi charissimos.</s>
					<s xml:lang="la" type="auto">Datae raptim ex collegio Wittebergensi anno salutis humanae 1552 in die trinitatis.</s>
				</p>
				<p>
					<s xml:lang="la" type="auto">Rogo, ut hanc meam epistolam incompositam ac omni sermonis elegantia carentem aequi bonique consulas ac mihi, si licuerit, brevi rescribas.</s>
				</p>
				<p>
					<s xml:lang="la" type="auto">Marcus Hoffmannus Tigurinus, cliens ac discipulus tuus tibi obsequentissimus.</s>
				</p>
				<p>
					<s xml:lang="la" type="auto">Clarissimo viro virtute, eruditione et pietate excellenti d. Henrico Bullingero, ecclesiae Tigurinae antistiti, patrono ac mecaenati suo semper unice colendo et observando.</s>
				</p>
			</div>
		</body>
	</text>
</TEI>