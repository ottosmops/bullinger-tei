<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="Brief-TUSTEP-0-28056" n="3544">
	<teiHeader xml:lang="de">
		<fileDesc>
			<titleStmt>
				<title subtype="file">Johannes Fabricius / [Chur] AN Heinrich Bullinger / [Zürich], 21. März 1558</title>
			</titleStmt>
			<publicationStmt>
				<publisher>(nicht publiziert)</publisher>
				<pubPlace>(Zürich)</pubPlace>
				<authority>Institut für Schweizerische Reformationsgeschichte (IRG)</authority>
			</publicationStmt>
			<seriesStmt>
				<title subtype="publication">Vorläufige Transkriptionen der HBBW-EditorInnen</title>
				<biblScope type="editor">(nicht ediert, Transkribierer unbekannt)</biblScope>
				<biblScope type="edition">HBBW</biblScope>
				<biblScope type="volume">0</biblScope>
				<biblScope type="volumes">20</biblScope>
				<biblScope type="period">[1547-1575]</biblScope>
				<biblScope type="page">4964/73</biblScope>
				<biblScope type="pages">8412</biblScope>
			</seriesStmt>
			<sourceDesc>
				<msDesc type="Brief" subtype="Autograph" xml:lang="la">
					<msIdentifier>
						<!--
						<repository ref="archive94">
							<name>Zürich StA</name>
							<ref target="https://www.zh.ch/de/direktion-der-justiz-und-des-innern/staatsarchiv.html"/>
						</repository>
						<settlement ref="place587">Zürich</settlement>
						<institution>Staatsarchiv</institution>
						-->
						<repository ref="archive94"/>
						<idno subtype="Autograph">E II 375,525</idno>
					</msIdentifier>
					<physDesc/>
					<msContents>
						<msItem>
							<incipit>Literas tuas binas accepi diverso tempore scriptas, quarum alterae me de persequutione</incipit>
							<textLang>de</textLang>
						</msItem>
					</msContents>
					<additional>
						<listBibl>
							<bibl type="Gedruckt">
								<title>Graubünden BW II, S. 67f, Nr. 73</title>
							</bibl>
							<bibl type="Gedruckt" subtype="Teildruck">
								<title>de Porta I2, 328f</title>
							</bibl>
						</listBibl>
					</additional>
				</msDesc>
				<msDesc type="Brief" subtype="Kopie" xml:lang="la">
					<msIdentifier>
						<!--
						<repository ref="archive96">
							<name>Zürich ZB</name>
							<ref target="https://www.zb.uzh.ch/de/"/>
						</repository>
						<settlement ref="place587">Zürich</settlement>
						<institution>Zentralbibliothek</institution>
						-->
						<repository ref="archive96"/>
						<idno subtype="Kopie">Ms S 91,206</idno>
					</msIdentifier>
					<physDesc/>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/3544">
				<correspAction type="sent">
					<!--
					<persName ref="person1075" cert="high">
						<forename cert="high">Johannes</forename>
						<surname cert="high">Fabricius</surname>
						<persName type="main" ref="person8009>Fabricius Montanus (Schmid), Johannes</addName>
						<graphic type="portrait" url="portraits/1075_Fabricius_Johannes.jpg"/>
						<ref type="wikipedia" target="https://de.wikipedia.org/wiki/Johannes_Fabricius_Montanus"/>
						<ref type="gnd" target="https://d-nb.info/gnd/104045698"/>
						<ref type="histhub" target="https://data.histhub.ch/person/11414870"/>
					</persName>
					-->
					<persName ref="person1075" cert="high"/>
					<place source="place98" cert="high"/>
					<date when="1558-03-21" cert="low"/>
				</correspAction>
				<correspAction type="received">
					<!--
					<persName ref="person495" cert="high">
						<forename cert="high">Heinrich</forename>
						<surname cert="high">Bullinger</surname>
						<graphic type="portrait" url="portraits/495_Bullinger_Heinrich.jpg"/>
						<ref type="wikipedia" target="https://de.wikipedia.org/wiki/Heinrich_Bullinger"/>
						<ref type="gnd" target="https://d-nb.info/gnd/118517384"/>
						<ref type="histhub" target="https://data.histhub.ch/person/11413754"/>
					</persName>
					-->
					<persName ref="person495" cert="high"/>
					<place source="place587" cert="high"/>
				</correspAction>
				<correspContext>
					<ref type="next_chronologically" target="file3545"/>
					<ref type="prev_chronologically" target="file3543"/>
					<ref type="next_correspondence" target="file3547"/>
					<ref type="prev_correspondence" target="file3542"/>
					<ref type="next_correspondence_request" target="file3554"/>
					<ref type="prev_correspondence_request" target="file3537"/>
					<ref type="next_correspondence_reaction" target="file3547"/>
					<ref type="prev_correspondence_reaction" target="file3542"/>
					<ref type="next_same_sender" target="file3554"/>
					<ref type="prev_same_sender" target="file3537"/>
					<ref type="next_same_addressee" target="file3547"/>
					<ref type="prev_same_addressee" target="file3543"/>
					<ref type="next_with_sender_as_addressee" target="file3554"/>
					<ref type="prev_with_sender_as_addressee" target="file3537"/>
					<ref type="next_with_addressee_as_sender" target="file3547"/>
					<ref type="prev_with_addressee_as_sender" target="file3543"/>
				</correspContext>
			</correspDesc>
			<langUsage>
				<language ident="de" usage="1">Deutsch</language>
				<language ident="la" usage="99">Latein</language>
			</langUsage>
		</profileDesc>
		<revisionDesc status="abgeschlossen"/>
	</teiHeader>
	<facsimile>
		<graphic url="3544/Autograph/00 E_II_375__fol__525_r_.tif" n="1"/>
		<graphic url="3544/Autograph/01 E_II_375__fol__525_v_.tif" n="2"/>
		<graphic url="3544/Autograph/02 E_II_375__fol__525_a_r_.tif" n="3"/>
		<graphic url="3544/Autograph/03 E_II_375__fol__525_a_v_.tif" n="4"/>
	</facsimile>
	<text xml:lang="la">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Literas tuas (reverende pater) binas accepi diverso tempore scriptas, quarum alterae me de persequutione, qua hodie in Gallia in pios saevitur, plenius edoces, quibus in extremis fidele nobis et paternum das consilium teque tandem ad preces convertis, quo tu facto nos quoque doces, ad quem in eiusmodi casu fugiendum sit.</s>
					<s n="3" xml:lang="la" type="auto">Utinam fratrum salus nobis curae cordique sit aeque omnibus, qui Christi et ecclesiae nomine censemur.</s>
					<s n="4" xml:lang="la" type="auto">Praevidebam ego ante fore, ut, quae tua est modestia et prudentia, duriuscule aliquid dixisse tibi videremur.</s>
				</p>
				<p>
					<s n="5" xml:lang="la" type="auto">Sed crede nobis, reverende pater, negocium totum quanta potuimus modestia senatui proposuimus.</s>
					<s n="6" xml:lang="la" type="auto">Ego summam tantum brevibus in novissimis meis literis complexus sum.</s>
				</p>
				<p>
					<s n="7" xml:lang="la" type="auto">Cum d. Aurelio vero (ut tuis verbis utar) propterea imperiosius nobis agendum fuit, quod sciremus eum mire esse aulicum timeremusque eum negotium, nisi exaggeraretur a nobis, apud legatum extenuaturum fuisse (als wäre es pfaffenwerch).</s>
					<s n="8" xml:lang="la" type="auto">Incredibile dictu est, reverende pater, quam haec unica causa me dies noctesque multum exerceat.</s>
				</p>
				<p>
					<s n="9" xml:lang="la" type="auto">Modo timeo, ne parum satis dicam, modo ne nimium neve acerbius aliquid; interdum totus suspensus haereo.</s>
					<s n="10" xml:lang="la" type="auto">Qui optimi sunt aut certe videri volunt in religionis negocio et hactenus non usque adeo male se gesserunt, ii sunt obnoxii auro Gallico; plures ex illis etiam castra sequuntur.</s>
					<s n="11" xml:lang="la" type="auto">Non habemus virum magis cordatum et qui Christi causam minus intrepide iam diu egerit quam unum Herculem a Salice; atqui is ipse inter caeteros in hoc genere coryphaeus est.</s>
					<s n="12" xml:lang="la" type="auto">Quid igitur agendum?</s>
					<s n="13" xml:lang="la" type="auto">Animum habeo minime seditiosum, etsi natura videor rigidior.</s>
				</p>
				<p>
					<s n="14" xml:lang="la" type="auto">Aliquid ferendum est et tempori reipublicaeque paci condonandum.</s>
					<s n="15" xml:lang="la" type="auto">Interim quo licentia eorum, qui Gallo enixius student quique militiam mercenariam sectantur, non latius grassetur, refrenanda et cohercenda est.</s>
					<s n="16" xml:lang="la" type="auto">Quod commodius non fit quam eo modo, quo rem gerere nos aggressi sumus, quod facile tibi probarem, si reipublicae nostrae forma tota tibi esset cognita aut si haec literis tuto committerentur.</s>
					<s n="17" xml:lang="la" type="auto">Quod ad alteras tuas literas attinet, scias velim illustrissimum principem marchionem propter raras suas virtutes, quibus omnibus bonis commendatus est, tuo quoque nomine fuisse nobis commendatissimum.</s>
					<s n="18" xml:lang="la" type="auto">Rem aggressus est valde difficilem et cuius simile exemplum apud nostros non extat, ut is scilicet in civem recipiatur, qui alibi quam apud nostros subsistere cogitat.</s>
					<s n="19" xml:lang="la" type="auto">Wen er sich hette wöllen in Pünten niderlassen, wäre besser darzuͦ ze reden, et tu scis communi Trium Foederum consilio nihil in hac re tentandum, quod difficile esset et impossibile propter malevolos causam obtinere.</s>
					<s n="20" xml:lang="la" type="auto">Sed tamen, quod maxime ex re eius esse animadverterimus, in id amice incumbemus.</s>
				</p>
				<p>
					<s n="21" xml:lang="la" type="auto">Literae tuae maximum habent pondus; intercessio quoque nostra plurimum ad eam rem affert adiumenti.</s>
					<s n="22" xml:lang="la" type="auto">Consules et quosdam alios habemus iam nobis obstrictos, pollicentur suam operam.</s>
				</p>
				<p>
					<s n="23" xml:lang="la" type="auto">Sed quod illis non integrum esset contra leges quemquam recipere sine plebiscito, cras nobis frequens senatus dabitur (gricht und rhaat).</s>
					<s n="24" xml:lang="la" type="auto">Nos marchionis causam agendam suscipiemus, et magna spes est conatus nostros non carituros eventu.</s>
					<s n="25" xml:lang="la" type="auto">Multum retulerit, quomodo in senatu omnia proponantur.</s>
				</p>
				<p>
					<s n="26" xml:lang="la" type="auto">Nostri rationibus facile ducuntur, et nos id agemus, ut in civem Curiensem recipiatur; quod si successerit, iam vicit.</s>
					<s n="27" xml:lang="la" type="auto">Sed omnem rem, prout gesta est, ex actis ad te perscribam.</s>
				</p>
				<p>
					<s n="28" xml:lang="la" type="auto">Caesarem Romanum nos habere te non fugere arbitror, Ferdinandum scilicet.</s>
					<s n="29" xml:lang="la" type="auto">Audio eum eiusmodi legibus esse Caesarem declaratum, quae religioni non sint obfuturae.</s>
					<s n="30" xml:lang="la" type="auto">De rege Romanorum ex principibus Germanis eligendo adhuc inter electores laborari ad nos perfertur.</s>
					<s n="31" xml:lang="la" type="auto">Haec etsi tu iam ante scis, tamen addenda duxi.</s>
				</p>
				<p>
					<s n="32" xml:lang="la" type="auto">Te rogamus, ut, si quae ex nundinis scitu digna ex amicis cognoveris, nobis impertias.</s>
					<s n="33" xml:lang="la" type="auto">Quid de colloquio sperandum sit, tute omnium optime vides.</s>
				</p>
				<p>
					<s n="34" xml:lang="la" type="auto">Utinam primo omnium consilium iniri possit (quod et ipse praevidisti) conciliandi ecclesias Helveticas (sed et Helveticis Rheticas annumero).</s>
					<s n="35" xml:lang="la" type="auto">In eo ipso enixius existimo laborandum; nam illius Basiliensis viri alioquin docti tantam authoritatem non esse puto, quae saluberrimo huic instituto nocere possit.</s>
					<s n="36" xml:lang="la" type="auto">Ecclesiae vestrae ecclesiae nostrae in Foederibus alumnae sunt.</s>
				</p>
				<p>
					<s n="37" xml:lang="la" type="auto">Quid de nobis ministris tibi polliceri possis, ipse scis; nos omnes vestri sumus, quotquot sumus.</s>
					<s n="38" xml:lang="la" type="auto">Plura non addam.</s>
				</p>
				<p>
					<s n="39" xml:lang="la" type="auto">Valere te, reverende pater, cum tuis omnibus quam felicissime et diutissime cupimus omnes.</s>
					<s n="40" xml:lang="la" type="auto">Vale.</s>
				</p>
				<p>
					<s n="41" xml:lang="la" type="auto">Curiae Rhetorum 21. martii anno domini 1558.</s>
					<s n="42" xml:lang="la" type="auto">Ioannes Fabritius tui observantissimus.</s>
				</p>
				<p>
					<s n="43" xml:lang="la" type="auto">Clarissimo viro eruditione et pietate excellenti d. Heinrycho Bullingero, ecclesiae Tigurinę antistiti vigilantissimo, domino et patrono suo plurimum colendo.</s>
					<s n="44" xml:lang="de" type="auto">Zürich an h. Heinrych Bullingern.</s>
				</p>
			</div>
		</body>
	</text>
</TEI>