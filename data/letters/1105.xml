<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="Brief-TUSTEP-0-20277" n="1105">
	<teiHeader xml:lang="de">
		<fileDesc>
			<titleStmt>
				<title subtype="file">[Gabriel Arnold] / Zürich AN Heinrich Bullinger / [Zürich], 10. Dezember 1550</title>
			</titleStmt>
			<publicationStmt>
				<publisher>(nicht publiziert)</publisher>
				<pubPlace>(Zürich)</pubPlace>
				<authority>Institut für Schweizerische Reformationsgeschichte (IRG)</authority>
			</publicationStmt>
			<seriesStmt>
				<title subtype="publication">Vorläufige Transkriptionen der HBBW-EditorInnen</title>
				<biblScope type="editor">unbekannt</biblScope>
				<biblScope type="edition">HBBW</biblScope>
				<biblScope type="volume">0</biblScope>
				<biblScope type="volumes">20</biblScope>
				<biblScope type="period">[1547-1580]</biblScope>
				<biblScope type="page">2251</biblScope>
				<biblScope type="pages">8412</biblScope>
			</seriesStmt>
			<sourceDesc>
				<msDesc type="Beilage" subtype="Autograph" xml:lang="de">
					<msIdentifier>
						<settlement ref="place#587">Zürich</settlement>
						<institution>Staatsarchiv</institution>
						<idno type="Autograph">E II 441,248</idno>
						<repository ref="archive#94">
							<name>Zürich StA</name>
							<ref target="https://www.zh.ch/de/direktion-der-justiz-und-des-innern/staatsarchiv.html"/>
						</repository>
					</msIdentifier>
					<physDesc/>
					<msContents>
						<msItem>
							<author>Arnold, Gabriel</author>
							<incipit>euwem und meinem abschid nach sollt ir wissen, das Maidenburg noch uffrecht und in der gegenwer stat</incipit>
							<textLang>de</textLang>
						</msItem>
					</msContents>
					<additional>
						<note type="Allgemein">Eventuelle Beilage hierzu siehe: 1550 ... .., ID 780</note>
					</additional>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/1105">
				<correspAction type="sent">
					<persName ref="person#182" cert="low">
						<forename cert="low">Gabriel</forename>
						<surname cert="low">Arnold</surname>
					</persName>
					<place source="#587" cert="low">
						<settlement>Zürich</settlement>
						<district>Zürich</district>
						<country>Schweiz</country>
						<geo>47.370093 8.544054</geo>
					</place>
					<date when="1550-12-10" cert="low"/>
				</correspAction>
				<correspAction type="received">
					<persName ref="person#495" cert="high">
						<forename cert="high">Heinrich</forename>
						<surname cert="high">Bullinger</surname>
						<graphic type="portrait" url="portraits/495_Bullinger_Heinrich.jpg"/>
						<ref type="wikipedia" target="https://de.wikipedia.org/wiki/Heinrich_Bullinger"/>
					</persName>
					<place source="#587" cert="high">
						<settlement>Zürich</settlement>
						<district>Zürich</district>
						<country>Schweiz</country>
						<geo>47.370093 8.544054</geo>
					</place>
				</correspAction>
				<correspContext>
					<ref type="next_chronologically" target="files.xml#1106"/>
					<ref type="prev_chronologically" target="files.xml#1104"/>
					<ref type="next_correspondence" target="files.xml#1499"/>
					<ref type="prev_correspondence" target="files.xml#848"/>
					<ref type="next_correspondence_request" target="files.xml#1499"/>
					<ref type="prev_correspondence_request" target="files.xml#848"/>
					<ref type="next_correspondence_reaction" target=""/>
					<ref type="prev_correspondence_reaction" target=""/>
					<ref type="next_same_sender" target="files.xml#1499"/>
					<ref type="prev_same_sender" target="files.xml#848"/>
					<ref type="next_same_addressee" target="files.xml#1108"/>
					<ref type="prev_same_addressee" target="files.xml#1101"/>
					<ref type="next_with_sender_as_addressee" target="files.xml#1499"/>
					<ref type="prev_with_sender_as_addressee" target="files.xml#848"/>
					<ref type="next_with_addressee_as_sender" target="files.xml#1108"/>
					<ref type="prev_with_addressee_as_sender" target="files.xml#1101"/>
					<ref type="child" target="files.xml#780"/>
					<ref type="parent" target="files.xml#780"/>
				</correspContext>
			</correspDesc>
			<langUsage>
				<language ident="de" usage="100">Deutsch</language>
			</langUsage>
		</profileDesc>
		<revisionDesc status="abgeschlossen"/>
	</teiHeader>
	<facsimile/>
	<text xml:lang="de">
		<body>
			<div>
				<p>
					<s xml:lang="de" type="auto">Günstiger, lieber her, eurem und meinem abschid nach sollt ir wißen, das Maidenburg noch uffrecht und in der gegenwer stat und das gleichwol etlicher zuesehen, verschonen und uff peßerung verhoffend inen selbs zu schaden und nachteil reichen mag.</s>
					<s xml:lang="de" type="auto">Besließlich will die kay[serliche] m[ajesta]t, das sy sollen vom reich mit 8 m zuͦ fueß und 1000 zuͦ roß sambt anderer hilff uberzogen werden.</s>
					<s xml:lang="de" type="auto">Doch bedungkht mich, es sey ain abzug vor Maidenburg beschehen, davon pald schreiben kumen soll.</s>
					<s xml:lang="de" type="auto">Her Hans von Haidegkh ist nit alda gewest in irem unfal, aber seidther sambt anndern pis in 300 pferd hinein kumen.</s>
					<s xml:lang="de" type="auto">Man hat vil mit inen versuecht, sy zuer gutlicheit zu bewegen; am lesten hat sich etlicher adel ußgeschoßen und uff dise weis mit inen gehandelt: sy weren mit inen ains gelaubens, auch ir mainung, entlich beim evangelio zu verharren, dawider auch kein concilium was handeln möcht.</s>
				</p>
				<p>
					<s xml:lang="de" type="auto">Man sollte der sach rue geben und der oberkheit mitler zeit gehorsamen.</s>
					<s xml:lang="de" type="auto">Daruff sy wie alwegen geanntwort: was gehorsam gegen irer oberkheit belanngt, darinn wollten und sollten sy als crissten mit inen weder hanndeln nach disputieren laßen, begerten ungehaißen und unbezwungen willfarung zu laissten menigklich red, anntwort und unabslegigen beschaid zu geben; aber furnemlich wollten sy ain wißen haben, ob man sy bey irer crisstenlicher religion bleiben laßen wollte oder nit; dann sollte diser alls der allerwichtigist artigkhel nit vergwist und erledigt, so wurde ine bey Cristo lebendig und tod zu beleiben und gar kain annders gepüren.</s>
				</p>
				<p>
					<s xml:lang="de" type="auto">Demnach wirdet begert, Maidenburg sollten sich in gnad und ungnad ergeben, ire fryheiten ufflegen, 24 stugkh puchsen sambt 200000 glden anntworten, jedermans schaden, wer zu ine zu sprechen hat, ablegen etc.</s>
				</p>
				<p>
					<s xml:lang="de" type="auto">Der gleichen furhallten, doch nit so gar ruch, ist Premen und Brunschwig auch geschehen, also das es allennthalb es großer empörung gleich sicht; doch ist in warheit zu besorgen, der fuchs werde die piren uff dem lassen, diewil sy nit fallen wollen, verträg gedulden und alßdann mit aller glegenheit gefasst sein etc.</s>
				</p>
				<p>
					<s xml:lang="de" type="auto">Es sollt ain edelman hieher kumen; der ist durch ain schengkhel geschoßen worden, versicht sich pald hail zu sein; der wirdet kumen.</s>
				</p>
				<p>
					<s xml:lang="de" type="auto">Uß Frangkhrich schreibt ein guthertziger, treffenlicher und vilerfarnner mann, das aus verzagheit sein kunig sich bisher mit gueten schmaichlisten worten bedegkht und uff k[aisers] tod gewart und so lanng zugesehen, das der widertail weit uberhanndgenomen und das man ursach hab, ime, wie er anndern getan, auch zuzesehen.</s>
					<s xml:lang="de" type="auto">Doch soll k[aiser] heftig kranngkh sein; sunst ware der krieg bey euch im wergkh, und solte gute ainigkheit undter den Eidgenoßen getrennt worden sein.</s>
				</p>
				<p>
					<s xml:lang="de" type="auto">Den 12. des verganngnen manats ist der furslag in Hispania gewest, das der ertzhertzog Maximilianus zu Persolania einsitzen, uff Genua faren und 500000 cronen mitbringen soll.</s>
				</p>
				<p>
					<s xml:lang="de" type="auto">Der kunig und der printz sollen der succeßion halb aller ding veraint sein.</s>
				</p>
				<p>
					<s xml:lang="de" type="auto">Dem Octavio soll zu Parma vergeben und der Consaga zu Meiland im wergkh sein, Parma einzunemen.</s>
				</p>
				<p>
					<s xml:lang="de" type="auto">Hertzog Henrich von Brunschwig ist zu Augspurg hinweg und die sag, er soll etlich reuter fuern.</s>
					<s xml:lang="de" type="auto">Sein vetter h[ertzog] Erigkh von Brunschwig ist auch eilennd von Augspurg aus verriten, hat sich laßen vernemen, er werde im land uberzogen.</s>
				</p>
				<p>
					<s xml:lang="de" type="auto">Die Turgkhen sollen täglich henndel in Unngern haben Zaigt diß mein schreiben dem Putlero an und meldt mich sunst nit.</s>
					<s xml:lang="de" type="auto">Datum Zurich den 10. decembris anno etc 50.</s>
				</p>
				<p>
					<s xml:lang="de" type="auto">Hertzog Crisstoff von Wirtenberg hat van stund an seins vaters abganng kay[serlicher]und ko[niglicher] m[ajesta]t verkhunt, das land eingenomen und der lehenschaft begert und mit vernünftiger schigkhlicheit gehanndelt.</s>
				</p>
				<p>
					<s xml:lang="de" type="auto">Die kay[serliche] m[ajesta]t hat durch die ret seinen gnedigen willen enntdegkht, sich auch erpoten, der rechtfertigung halb zu entlicher hanndlung das pest zu thuͦn.</s>
				</p>
				<p>
					<s xml:lang="de" type="auto">Die ko[nigliche] m[ajesta]t hat sich auch gnedigklich erzaigt, dach mit dem anhanng: der angefanng[n]en rechtfertigung unvergriffen, und das ir m[ajesta]t das wenigist nit davon fallen laßen werd.</s>
				</p>
				<p>
					<s xml:lang="de" type="auto">Ungeacht gueter wort kumen ytzo die raisigen, so var das ganntz Ries verderbt haben, sich im land zuͦ Wirtenberg in das Metzinger tal, da der guet wein wechst, gelegt, und ist zuͦ besorgen, es werde nach mer kriegßvolgkhs in Wirtenberg kumen.</s>
				</p>
				<p>
					<s xml:lang="de" type="auto">Meinem günstigen, vertrauten, lieben herren und fründt maister Henrichen Pullingeren zuͦ aigen hannden.</s>
				</p>
				<p>
					<s xml:lang="de" type="auto">Zurich.</s>
				</p>
			</div>
		</body>
	</text>
</TEI>