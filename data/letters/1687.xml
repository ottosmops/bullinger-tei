<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="Brief-TUSTEP-0-22162" n="1687">
	<teiHeader xml:lang="de">
		<fileDesc>
			<titleStmt>
				<title subtype="file">James Haddon / [Richmond] AN Heinrich Bullinger / [Zürich], s.d. August 1552</title>
			</titleStmt>
			<publicationStmt>
				<publisher>(nicht publiziert)</publisher>
				<pubPlace>(Zürich)</pubPlace>
				<authority>Institut für Schweizerische Reformationsgeschichte (IRG)</authority>
			</publicationStmt>
			<seriesStmt>
				<title subtype="publication">Vorläufige Transkriptionen der HBBW-EditorInnen</title>
				<biblScope type="editor">unbekannt</biblScope>
				<biblScope type="edition">HBBW</biblScope>
				<biblScope type="volume">0</biblScope>
				<biblScope type="volumes">20</biblScope>
				<biblScope type="period">[1547-1580]</biblScope>
				<biblScope type="page">2932</biblScope>
				<biblScope type="pages">8412</biblScope>
			</seriesStmt>
			<sourceDesc>
				<msDesc type="Brief" subtype="Autograph" xml:lang="la">
					<msIdentifier>
						<settlement ref="place#587">Zürich</settlement>
						<institution>Staatsarchiv</institution>
						<idno type="Autograph">E II 369,110</idno>
						<repository ref="archive#94">
							<name>Zürich StA</name>
							<ref target="https://www.zh.ch/de/direktion-der-justiz-und-des-innern/staatsarchiv.html"/>
						</repository>
					</msIdentifier>
					<physDesc/>
					<msContents>
						<msItem>
							<incipit>Cogitanti mihi, quidnam ad tuam humanitatem potissimum scriberem, occurrit Joannes ab Ulmis</incipit>
							<textLang>el</textLang>
						</msItem>
					</msContents>
					<additional>
						<listBibl>
							<bibl type="Gedruckt">
								<title>Ep. Tig. III, S. 185ff, Nr. 130</title>
							</bibl>
							<bibl type="Gedruckt">
								<title>Zurich Letters III, S. 281-288, Nr. 130</title>
							</bibl>
						</listBibl>
					</additional>
				</msDesc>
				<msDesc type="Brief" subtype="Kopie" xml:lang="la">
					<msIdentifier>
						<settlement ref="place#587">Zürich</settlement>
						<institution>Zentralbibliothek</institution>
						<idno type="Kopie">Ms S 78,73</idno>
						<repository ref="archive#96">
							<name>Zürich ZB</name>
							<ref target="https://www.zb.uzh.ch/de/"/>
						</repository>
					</msIdentifier>
					<physDesc>
						<objectDesc/>
						<sealDesc>
							<seal><p>Siegel</p></seal>
						</sealDesc>
					</physDesc>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/1687">
				<correspAction type="sent">
					<persName ref="person#1422" cert="high">
						<forename cert="high">James</forename>
						<surname cert="high">Haddon</surname>
						<ref type="wikipedia" target="https://en.wikipedia.org/wiki/James_Haddon"/>
					</persName>
					<place source="#416" cert="high">
						<settlement>Richmond</settlement>
						<geo>51.44269 -0.28371</geo>
					</place>
					<date when="1552-08-00" cert="low"/>
				</correspAction>
				<correspAction type="received">
					<persName ref="person#495" cert="high">
						<forename cert="high">Heinrich</forename>
						<surname cert="high">Bullinger</surname>
						<graphic type="portrait" url="portraits/495_Bullinger_Heinrich.jpg"/>
						<ref type="wikipedia" target="https://de.wikipedia.org/wiki/Heinrich_Bullinger"/>
					</persName>
					<place source="#587" cert="high">
						<settlement>Zürich</settlement>
						<district>Zürich</district>
						<country>Schweiz</country>
						<geo>47.370093 8.544054</geo>
					</place>
				</correspAction>
				<correspContext>
					<ref type="next_chronologically" target="files.xml#1688"/>
					<ref type="prev_chronologically" target="files.xml#1685"/>
					<ref type="next_correspondence" target="files.xml#1731"/>
					<ref type="prev_correspondence" target="files.xml#1515"/>
					<ref type="next_correspondence_request" target="files.xml#1731"/>
					<ref type="prev_correspondence_request" target="files.xml#1515"/>
					<ref type="next_correspondence_reaction" target=""/>
					<ref type="prev_correspondence_reaction" target=""/>
					<ref type="next_same_sender" target="files.xml#1731"/>
					<ref type="prev_same_sender" target="files.xml#1515"/>
					<ref type="next_same_addressee" target="files.xml#1692"/>
					<ref type="prev_same_addressee" target="files.xml#1654"/>
					<ref type="next_with_sender_as_addressee" target="files.xml#1731"/>
					<ref type="prev_with_sender_as_addressee" target="files.xml#1515"/>
					<ref type="next_with_addressee_as_sender" target="files.xml#1692"/>
					<ref type="prev_with_addressee_as_sender" target="files.xml#1654"/>
				</correspContext>
			</correspDesc>
			<langUsage>
				<language ident="el" usage="3">Griechisch</language>
				<language ident="la" usage="97">Latein</language>
			</langUsage>
		</profileDesc>
		<revisionDesc status="abgeschlossen"/>
	</teiHeader>
	<facsimile>
		<graphic url="1687/Autograph/00 E_II_369__fol__110_a_r_.tif" n="1"/>
		<graphic url="1687/Autograph/01 E_II_369__fol__110_a_v_.tif" n="2"/>
		<graphic url="1687/Autograph/02 E_II_369__fol__110_b_r_.tif" n="3"/>
		<graphic url="1687/Autograph/03 E_II_369__fol__110_b_v_.tif" n="4"/>
		<graphic url="1687/Autograph/04 E_II_369__fol__110_c_r_.tif" n="5"/>
		<graphic url="1687/Autograph/05 E_II_369__fol__110_c_v_.tif" n="6"/>
	</facsimile>
	<text xml:lang="la">
		<body>
			<div>
				<p>
					<s xml:lang="la" type="auto">Salutem in domino, exopt[atissime] p[ater]!</s>
					<s xml:lang="la" type="auto">Cogitanti mihi, quidnam ad tuam humanitatem potissimum scriberem, occurrit Ioannes ab Ulmis, gratum tibi fore significans, si de religionis progressu apud nos et confirmatione certiorem te facerem, aut de instituta ducis Suffolchiae mei domini familia.</s>
					<s xml:lang="la" type="auto">De religione autem, post demolita et proculcata idola, labefactatam atque abiectam <foreign xml:lang="el">ειδςλομανιαν</foreign>, postque accessionem ad veram evangelii lucem gratia dei iam revocatam, quam ingressi viam quamque sequti sumus rationem, et quem tenebamus ordinem per hosce quatuor annos, tibi non ignotum esse puto.</s>
					<s xml:lang="la" type="auto">Iam vero inpresentiarum liber (qui regius dicitur), in quo cultus divini ratio et deum precandi modus pervagatus apud nos (omnibus publice usurpandus) continetur et explicatur, fertur certis in locis emendandus: quibus quotque in locis, mihi nondum satis constat.</s>
					<s xml:lang="la" type="auto">Erant certae pro mortuis preces, quae non ita videbantur convenire.</s>
				</p>
				<p>
					<s xml:lang="la" type="auto">Praeterea in sacrae coenae institutione nonnihil aut commutandum aut penitus eradendum.</s>
					<s xml:lang="la" type="auto">Libellus quoque de ministrorum electione et ordinatione (quam vocant) aeditus, partim inepta, partim impia in se continere videbatur.</s>
					<s xml:lang="la" type="auto">In expectatione sumus, ut (adiuvante deo) emendetur saltem aliqua ex parte, si claram quamque par est non attingant puritatem, quam optare licet, sperare plene fortassis adhuc non poterimus.</s>
					<s xml:lang="la" type="auto">Sed (gratiae deo) in [spem]<note type="margin">a.R.: [] fehlt.</note> vocamur, impiam superstitionem prorsus abolendam.</s>
				</p>
				<p>
					<s xml:lang="la" type="auto">De instituta ducis familia, potius mihi es etiam atque etiam rogandus viam praemonstres, quam ipse optimam iudicas, quam ut nostram rationem ego tibi exponam.</s>
					<s xml:lang="la" type="auto">Deque eo Ioannes melius potest referre.</s>
					<s xml:lang="la" type="auto">Unum est, de quo meam tibi sententiam expediam et propositum; tum autem tuam de eodem a te requiram tuumque consilium.</s>
					<s xml:lang="la" type="auto">In huiusmodi honoratorum aedibus lusus esse scis, non solum qui corpus vel animam moderate et pie oblectant, sed qui ocium etiam inducant, et ignaviam <foreign xml:lang="el">ασεβειαν τε</foreign> gignant: cuiusmodi sunt aliae et chartularum ludus.</s>
					<s xml:lang="la" type="auto">Iam dux famulis interdixit omnibus, ne ullo eiusmodi ludo periclitentur nummo.</s>
					<s xml:lang="la" type="auto">Ipse autem et honoratissima eius coniunx cum suis amicis clam in cubiculo non solum concedi sibi cupiunt ut ludant, sed num[m]o etiam periclitentur.</s>
					<s xml:lang="la" type="auto">Ego vero in eo sum, ut nullo modo concedam licere christiano ita periclitari num[m]o quovis ludo, ut victor discedat aliquo percepto lucro, vel victus aliquo accepto damno.</s>
					<s xml:lang="la" type="auto">Atque isto modo disceptatur frequenter.</s>
					<s xml:lang="la" type="auto">Qui ab illis sunt, haec fere pręcipua adferunt: Non cupere se rem alienam, sed perinde esse ipsis lucrentur vel eo adficiantur damno: sine nummo frigere lusum; quare excitanda quasi sopita natura: neminem cieri, nisi proposito <foreign xml:lang="el">βραβεις</foreign>: in aliis permultis sumptus redundantes et minime necessarios esse, ut in victu, ut in cultu, etc.; idcirco in hoc quoque genere nonnihil consuetudini permittendum, neque tam stricte agendum, nec ad calculos omnia conscientiae et officii revocanda, cum nemo sine crimine vivat, - etc. in eandem sententiam: licere igitur paululo periclitari, modo ingens iactura non fiat.</s>
				</p>
				<p>
					<s xml:lang="la" type="auto">Ego contra, non adduci me posse ut arbitrer humanam mentem in periclitando tam esse aequabilem et <foreign xml:lang="el">αδιαξορον</foreign>, ut neque lucrum plus spectet quam damnum, nec damnum magis vitet quam lucrum.</s>
					<s xml:lang="la" type="auto">Alioqui, periclitans non esset lusus, sed animi potius constans propositum ad libere dandum.</s>
				</p>
				<p>
					<s xml:lang="la" type="auto">Praeterea, si cui tam aequabile contingat propositum, tum male illum facere, quod tam aequam sententiam dimoveat, et ad <foreign xml:lang="el">ανςμαλιαν</foreign> traducere conetur, ut (num[m]o adhibito) in periculum veniat, ne tranquilli antea, et pacati adfectus (si ita esse possint, quod minime credo) concitentur, et subito emergat rei expetitio alienae, iracundia, invidentia, iurgia, etc.</s>
					<s xml:lang="la" type="auto">Frigeat igitur sane ludus, et (ne in peius ruat) satis sit premii ipsa in quovis genere exercitatio (quae praecipua res est, aut esse debet), tum quasi laudis corona (si ita videtur) victoria.</s>
					<s xml:lang="la" type="auto">Qui hiis non potest induci et satis commoveri, a malo proficisci, quod praeterea est.</s>
					<s xml:lang="la" type="auto">Aliud autem in publicis esse ludis, qui sua habent certa constituta <foreign xml:lang="el">βραβεια</foreign> exercitationis gratia et certaminis alioqui laudabilis et necessarii, reique publicae causa.</s>
					<s xml:lang="la" type="auto">Quod ad <foreign xml:lang="el">το περισσον</foreign> in victu et cultu pertineat, si victus nimis sit exquisitus et redundans, cultusque nimis excultus et sumptuosus, aut alioqui <foreign xml:lang="el">περισσοτερος</foreign>, illud <foreign xml:lang="el">το εκοθσιον περισσον</foreign> et quaesitum peccatum esse.</s>
					<s xml:lang="la" type="auto">Alias autem interesse multum inter num[m]um non necessarie periclitatum et eiusmodi (aliqua ex parte) necessarium sumptum, quia fines differunt.</s>
					<s xml:lang="la" type="auto">Vestes enim reliquusque cultus ad eum creatae sunt et elaboratae finem atque usum, ut induantur ab aliquibus ac deterantur: tantum <foreign xml:lang="el">εν τς περισσς και παρα το πρεπον περιεργς</foreign> peccatum esse, et quando personae conditionem sumptu superent.</s>
					<s xml:lang="la" type="auto">Idem de victu quoque iudicium faciendum, nisi quod usus magis sit necessarius.</s>
					<s xml:lang="la" type="auto">Num[mu]s autem ad usum est comparatus, et ex legis praescripto, ut res aestimet humanas, quomodo Aristoteles in Ethicis et Politicis praeclare ostendit.</s>
					<s xml:lang="la" type="auto">Praeterea, ut cultum aliquem habeamus necesse est: ut num[m]o periclitemur non est necesse, quia lusus et exercitatio alioqui per se exercitatio est, non adhibito num[m]o.</s>
					<s xml:lang="la" type="auto">Et cum in cultu ac victu modus sit consyderandus <foreign xml:lang="el">κατα τας των προσωπων διαφορας</foreign>, in lusu non item.</s>
					<s xml:lang="la" type="auto">Nam perinde est <foreign xml:lang="el">παρανομον</foreign> coram deo in omnibus, quatenus ab omnibus ad meliores et magis necessarios transferri potuit usus.</s>
					<s xml:lang="la" type="auto">Et quia (propter insitam vitiositatem) semper ad mala proclives sumus, etiam cum pie proponimus; tamen (nisi deus sua adsit gratia) exit illud propositum in vitium: ideo quando adhibita omni quanta fieri potest diligentia nemo sine crimine vivat, de industria quaerere peccandi aut male agendi opportunitates, in eisdemque sibi indulgere non debere, a pietateque christiana alienissimum esse.</s>
					<s xml:lang="la" type="auto">Licere igitur ne tantillo quidem periclitari lucri causa, et ita uti damnum inde cuiquam accidat: posse enim in meliores insumi usus, quantulumcunque sit, vel obolus quidem.</s>
					<s xml:lang="la" type="auto">Nullam esse causam, quamobrem adhibeatur num[m]us, si non avaritiae gratia aut certe lucri causa, cum lusus per se lusus sit, ne <foreign xml:lang="el">γρθ</foreign> quidem adhibito, etc.</s>
					<s xml:lang="la" type="auto">Isto fere modo et in hanc pene sententiam controvertitur saepe.</s>
					<s xml:lang="la" type="auto">Multum me quoque movet, quod lucrum eiusmodi nulla recte instituta republica video probatum.</s>
					<s xml:lang="la" type="auto">Quod nonnulli ex scholasticis concedant, nimis mihi videtur ieiunum, ut ne dicam ineptum, quamquam saniores omnino inprobent si lucri causa fiat, vel convivium superet, aut tale aliquid, unde nihil damni, sed lucri potius multum ex mutua consuetudine et <foreign xml:lang="el">εκ τηΩ ξιλανΞρςποθ εκεινηΩ αγαπηΩ</foreign> proficiscatur; quumque de illo sumptu antea fere convenit utrinque, ut quasi stata sit summa quae impendatur.</s>
					<s xml:lang="la" type="auto">Sumptus autem in lusu minime necessarius, fortunaeque nititur temeritate.</s>
					<s xml:lang="la" type="auto">Leges vero civiles quomodo adversus eiusmodi statuant, iusque repetendi quod eo deperit modo, tu multo melius scis.</s>
					<s xml:lang="la" type="auto">Apud nos tamen quod sagittando lucretur, peti lege potest, et actio valet pro victore contra victum, quomodo in contractibus quae lege civili et nostra positiva atque edictis probantur.</s>
				</p>
				<p>
					<s xml:lang="la" type="auto">Iam vides meam audatiam: ne nihil ad te scriberem, has meas ineptias ad tuam dedi humanitatem.</s>
					<s xml:lang="la" type="auto">Sed tamen haec levia, et (ut ab aliquibus aestimantur) ridicula, gravia aliquando ducunt et seria ex damnis datis atque acceptis, praeter ceterea quoque <foreign xml:lang="el">σθμβεβεκοττα</foreign>.</s>
					<s xml:lang="la" type="auto">Imo seria semper esse ego iudico.</s>
					<s xml:lang="la" type="auto">Nam quicquid eo perit modo (sic enim nominare libet), quantumvis sit minimum, in meliores tamen magisque necessarios insumi potuit usus.</s>
					<s xml:lang="la" type="auto">Ego video quotidie multa hinc sequi incommoda, nullum autem commodum; quae tametsi in ipsa non insunt re (cum aliqui non ita abutantur), tamen periclitatum nummum ea cerno incommoda sequi fere semper, ut corpus consequitur umbra.</s>
					<s xml:lang="la" type="auto">Atque hactenus de mea sententia.</s>
				</p>
				<p>
					<s xml:lang="la" type="auto">Propositum autem hoc est: impraesentiarum fero, sed ita, ut reprehendam quoque, quotiescunque se offerat <foreign xml:lang="el">εθκαιρια</foreign>, privatim tamen aut coram paucis sermone, non palam praedicando publice.</s>
					<s xml:lang="la" type="auto">Semel autem publice denunciabam e suggestu sub natalitiis superiore anno; quia cum maxime deum clementissimum nostrum patrem celebrare debeamus et domino gaudere (ut scis) tum praecipue indulgentes sibi ludicris et <foreign xml:lang="el">πονηροιΩ</foreign> omnis generis sese oblectant, et malis congaudent, atque diabolo imprimis inserviunt ex alta Saturnalium institutione, ut videtur, quod tu melius scis.</s>
					<s xml:lang="la" type="auto">Non loquor iam de ea, in qua ego sum, familia; nam ibi non ita se res habet.</s>
					<s xml:lang="la" type="auto">Sed certe quomodo apud vos sit, aut aliis in locis, ignoro.</s>
					<s xml:lang="la" type="auto">Apud nos autem <foreign xml:lang="el">κοινςΩ</foreign> per totam regionem (licet non iam separatim singulis in aedibus), eo maxime tempore et illis feriis, pessimis et nephariis abundamus exemplis a nostraque professione alienissimis.</s>
					<s xml:lang="la" type="auto">Atque eo accrevit prava consuetudo, ut nisi eo tempore et per hasce ferias hilares se praebeant (ita enim loquuntur), eoque modo hilares, quo fieri potest pessimo, (aut certe cuius erubescant tempore quadragesimali, ut dicitur) non modo ignavos se arbitrentur et ineptos ad quidvis, sed religioni pene eis est, quin aliqua ex parte ita se gerant: seque putant eo modo hilares esse propter natum dominum.</s>
					<s xml:lang="la" type="auto">Hoc apud plebeios et rusticos nondum institutos etiamnum tenet.</s>
					<s xml:lang="la" type="auto">In nostra autem familia nihil est eiusmodi, nec quicquam ita magnopere indecorum; de qua post.</s>
					<s xml:lang="la" type="auto">Verum <foreign xml:lang="el">κοινον τον τροπον</foreign> exposui per totam fere Angliam, nisi certis in locis.</s>
					<s xml:lang="la" type="auto">Et ideo plenius commonstro, quia te eo delectari Ioannes adfirmavit.</s>
					<s xml:lang="la" type="auto">Si igitur nimis verbosus videar, in eum transferenda est culpa, mihi autem danda venia.</s>
					<s xml:lang="la" type="auto">Ut persequar igitur.</s>
					<s xml:lang="la" type="auto">Aulici et potior pars plebis (iam gratia dei melius instituti), licet plane intelligunt sui non esse officii ita se gerere; tamen partim, quia consuetudo inolevit, et ne videantur ignavi et non boni socii (quomodo vocant), partim vero ac praecipue (ut ego iudico), quia nondum eo progressi sunt, ut possint <foreign xml:lang="el">την σπιλοθμενην τηΩ σαρκοΩ εσΞητα</foreign> perfecte odisse, neque syncerum dei timorem insitum animo adhuc sentiant, ut se vincere et crucifigere in animo habeant, multo minus cupiant.</s>
				</p>
				<p>
					<s xml:lang="la" type="auto">Sed ut redeat oratio, unde digressa est, rationemque explicem, quomodo meos reprehenderim pro concione semel, quidque inde sequtum: sic habeto.</s>
					<s xml:lang="la" type="auto">Cum palam totum istud genus culpassem, eosque (sed <foreign xml:lang="el">κοινςΩ και γενικςΩ</foreign>) qui num[m]o periclitarentur; in malam vidi illud accipi partem, propterea quod ducis me domini familia non ludunt famuli, aut certo nullo modo periclitantur num[m]o, quod cognosci poterit.</s>
					<s xml:lang="la" type="auto">Quoniam autem dux ipse et eius coniunx cum suis amicis clam in cubiculo luserint, mei quoque fuisse clam tantum eos admonere putaverunt.</s>
					<s xml:lang="la" type="auto">Sed consilii mei rationem audi; nam illa reprehensio aperta non statim a me initio facta fuit, sed multo post, eo quo subiiciam modo, eaque consideratione et cautione.</s>
					<s xml:lang="la" type="auto">Quum igitur id saepius fecissem, et nihil viderer proficere, licet non haberent quod (<foreign xml:lang="el">μετα λογον τινοΩ</foreign>) contradicerent, praemonuissemque me palam tandem aliqando et aperte reprehendere velle, si denuo etiam in cubiculo luderent (modo periclitarentur num[m]o); alioqui lusum nullum ut exercitium et ingenii et corporis damnare, sed illud genus, cum perclitarentur num[m]o (quia nullam idoneam causam eius minime necessarii sumptus adferri ab eis viderem) ferre diutius non posse, in eandemque sententiam cum permulta praedixissem; ad tempus destiterunt: quo gavisus in spem vocabar magnam.</s>
					<s xml:lang="la" type="auto">Postea autem ad natalitia domini subsecuta, perspiciens eos ad ingenium incipere redire; prout occasio tulit, reprehendebam publice cum rem ipsam, tum personas, quo superius posui modo, hoc est <foreign xml:lang="el">κοινςΩ</foreign>, nulla certa nominata persona aut deliniata.</s>
					<s xml:lang="la" type="auto">Tum offensionem tamen commemoratam inde ortam intelligens, deinceps conticui; clam tantum et separatim, quotiescunque de eo sermo habetur, redarguens.</s>
					<s xml:lang="la" type="auto">Atque isto modo fero et permitto (quia non reprehendo publice et pro concione).</s>
					<s xml:lang="la" type="auto">Quum autem me nimis strictum existiment, eoque praetextu sibi ipsi interpretes in aliis esse volunt, contra atque consueverunt antea, ac dicant, Hac quoque et illa in re Haddonus non potest nobis [consenti]re, cum perinde <foreign xml:lang="el">αδιαξορα</foreign> sint ut lusus quem ipse pene solus repreh[endit]; eoque modo ad vere mala acclinent: ne (inquam) eo modo divagentur, et ad mala nullo modo ferenda prolabantur; fero invitus, quomodo superius exposui; fero coactus, ut in caeteris et gravioribus lucrifaciam; fero, ut qui lupum teneat auribus.</s>
					<s xml:lang="la" type="auto">Ce[r]no autem aliquem fructum ex ista concessione, (quae tamen revera nulla est concessio, sed aliqua ex parte officii remissio et rigoris potius in officio); quia non publice reprehendo, licet separatim et in colloquiis semper eodem modo improbo.</s>
					<s xml:lang="la" type="auto">Quia tamen vident me concedere ipsis nonnihil etiam contra meam sententiam, et arbitrantur me suam <foreign xml:lang="el">αρρςστιαν</foreign> leniter tractare, in aliis audire volunt libentius et obsequi.</s>
				</p>
				<p>
					<s xml:lang="la" type="auto">Iam exposui (plenius fortassis quam per tuas occupationes par erat) meam cum sententiam de ipsa re, tum propositum in eadem toleranda et modum.</s>
					<s xml:lang="la" type="auto">A te peto, ut clare ad me de ista re perscribas, et plene tuam explices sententiam, et quid mihi sequendum iudices, quid probes quidque minus, quatenus id, quoque modo, ut tibi videbitur; consiliumque des quantum mihi tolerandum in eiusmodi rebus, et quousque connivendum censes.</s>
					<s xml:lang="la" type="auto">Sed tuo ocio: nolo enim intepellare te gravioribus occupatum.</s>
					<s xml:lang="la" type="auto">Nisi te aliqua ex parte ex me ipse existimarem (quatenus tenui homunculo licet et literis quasi initiato ornatissimum virum et doctissimum omnique eruditionis genere perfectum); non ausus fuissem te, vix ternis istis a me literis salutatum, hoc interturbare modo.</s>
					<s xml:lang="la" type="auto">Sed sit sane quomodo se cunque res habebit: tu enim ipse in culpa es, quia me ita voluisti.</s>
					<s xml:lang="la" type="auto">Audebo certe praeterea, et a te quaeso, salutes mihi observandissimum illum d. Bibliandrum, quem etiam mihi videor perspectum habere ex suis aeditis libris.</s>
				</p>
				<p>
					<s xml:lang="la" type="auto">Valete, duo ecclesiae lumina.</s>
					<s xml:lang="la" type="auto">Christus vos tueatur suoque vobis spiritu adsit et vestro ministerio.</s>
				</p>
				<p>
					<s xml:lang="la" type="auto">Richemonti prope Londinum.</s>
					<s xml:lang="la" type="auto">augusti, 1552.</s>
					<s xml:lang="la" type="auto">Tui studiosus et observantissimus, Iacobus Haddonus.</s>
				</p>
				<p>
					<s xml:lang="la" type="auto">Clarissimo viro simul ac doctissimo domino Heinrico Bullingero, fratri in Christo longe colendissimo.</s>
				</p>
				<p>
					<note type="address">[Adresse scheint von Johannes von Ulm geschrieben.]</note>
				</p>
			</div>
		</body>
	</text>
</TEI>