<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="Brief-TUSTEP-0-27079" n="3177">
	<teiHeader xml:lang="de">
		<fileDesc>
			<titleStmt>
				<title subtype="file">Friedrich von Salis / [Samaden] AN Heinrich Bullinger / [Zürich], 10. Mai 1557</title>
			</titleStmt>
			<publicationStmt>
				<publisher>(nicht publiziert)</publisher>
				<pubPlace>(Zürich)</pubPlace>
				<authority>Institut für Schweizerische Reformationsgeschichte (IRG)</authority>
			</publicationStmt>
			<seriesStmt>
				<title subtype="publication">Vorläufige Transkriptionen der HBBW-EditorInnen</title>
				<biblScope type="editor">unbekannt</biblScope>
				<biblScope type="edition">HBBW</biblScope>
				<biblScope type="volume">0</biblScope>
				<biblScope type="volumes">20</biblScope>
				<biblScope type="period">[1547-1580]</biblScope>
				<biblScope type="page">4536/107</biblScope>
				<biblScope type="pages">8412</biblScope>
			</seriesStmt>
			<sourceDesc>
				<msDesc type="Brief" subtype="Autograph" xml:lang="la">
					<msIdentifier>
						<settlement ref="place#587">Zürich</settlement>
						<institution>Staatsarchiv</institution>
						<idno type="Autograph">E II 365,652 ff.</idno>
						<repository ref="archive#94">
							<name>Zürich StA</name>
							<ref target="https://www.zh.ch/de/direktion-der-justiz-und-des-innern/staatsarchiv.html"/>
						</repository>
					</msIdentifier>
					<physDesc/>
					<msContents>
						<msItem>
							<incipit>Haud multis diebus elapsis per quendam Neapolitanum, cui nomen Appollonius Merenda, tibi scripsi</incipit>
							<textLang>la</textLang>
						</msItem>
					</msContents>
					<additional>
						<listBibl>
							<bibl type="Gedruckt">
								<title>Graubünden BW II, S. 5f, Nr. 5</title>
							</bibl>
						</listBibl>
					</additional>
				</msDesc>
				<msDesc type="Brief" subtype="Kopie" xml:lang="la">
					<msIdentifier>
						<settlement ref="place#587">Zürich</settlement>
						<institution>Zentralbibliothek</institution>
						<idno type="Kopie">Ms S 89,156</idno>
						<repository ref="archive#96">
							<name>Zürich ZB</name>
							<ref target="https://www.zb.uzh.ch/de/"/>
						</repository>
					</msIdentifier>
					<physDesc>
						<objectDesc/>
						<sealDesc>
							<seal><p>Siegelspur</p></seal>
						</sealDesc>
					</physDesc>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/3177">
				<correspAction type="sent">
					<persName ref="person#3704" cert="high">
						<forename cert="high">Friedrich</forename>
						<surname cert="high">von Salis</surname>
						<addName type="main">von Salis (a Salize, de Salicibus), Friedrich</addName>
						<graphic type="portrait" url="portraits/3704_Salis-Wappen.png"/>
						<ref type="wikipedia" target="https://de.wikipedia.org/wiki/Salis_%28Adelsgeschlecht%29"/>
					</persName>
					<place source="#439" cert="high">
						<settlement>Samaden</settlement>
						<district>Lombardei</district>
						<country>Italien</country>
						<geo>46.53399 9.87276</geo>
					</place>
					<date when="1557-05-10" cert="low"/>
				</correspAction>
				<correspAction type="received">
					<persName ref="person#495" cert="high">
						<forename cert="high">Heinrich</forename>
						<surname cert="high">Bullinger</surname>
						<graphic type="portrait" url="portraits/495_Bullinger_Heinrich.jpg"/>
						<ref type="wikipedia" target="https://de.wikipedia.org/wiki/Heinrich_Bullinger"/>
					</persName>
					<place source="#587" cert="high">
						<settlement>Zürich</settlement>
						<district>Zürich</district>
						<country>Schweiz</country>
						<geo>47.370093 8.544054</geo>
					</place>
				</correspAction>
				<correspContext>
					<ref type="next_chronologically" target="files.xml#3178"/>
					<ref type="prev_chronologically" target="files.xml#3176"/>
					<ref type="next_correspondence" target="files.xml#3190"/>
					<ref type="prev_correspondence" target="files.xml#3164"/>
					<ref type="next_correspondence_request" target="files.xml#3206"/>
					<ref type="prev_correspondence_request" target="files.xml#3164"/>
					<ref type="next_correspondence_reaction" target="files.xml#3190"/>
					<ref type="prev_correspondence_reaction" target=""/>
					<ref type="next_same_sender" target="files.xml#3206"/>
					<ref type="prev_same_sender" target="files.xml#3164"/>
					<ref type="next_same_addressee" target="files.xml#3179"/>
					<ref type="prev_same_addressee" target="files.xml#3146"/>
					<ref type="next_with_sender_as_addressee" target="files.xml#3206"/>
					<ref type="prev_with_sender_as_addressee" target="files.xml#3164"/>
					<ref type="next_with_addressee_as_sender" target="files.xml#3179"/>
					<ref type="prev_with_addressee_as_sender" target="files.xml#3146"/>
				</correspContext>
			</correspDesc>
			<langUsage>
				<language ident="la" usage="100">Latein</language>
			</langUsage>
		</profileDesc>
		<revisionDesc status="abgeschlossen"/>
	</teiHeader>
	<facsimile/>
	<text xml:lang="la">
		<body>
			<div>
				<p>
					<s xml:lang="la" type="auto">Domino Bullingero suo colendissimo Friderychus a Salice salutem optat.</s>
				</p>
				<p>
					<s xml:lang="la" type="auto">Haud multis diebus elapsis per quendam Neapolitanum, cui nomen Appollonius Merenda, tibi scripsi, optime et observandissime mi domine Bullingere, imo vero non scripsi, sed effudi, quippe cum is me omnino imparatum ac negociis detentum variis repperisset, adde quod importunius etiam iter accelerasset.</s>
					<s xml:lang="la" type="auto">Quamobrem si ad tantum virum minus composite vel inurbanius scripsi vel scribam porro, me ut excusatum habeas rogo.</s>
					<s xml:lang="la" type="auto">Nec vero admodum, quid tunc scripserim, recordor, eoque fieri potest ut nunc aliquid reiterem.</s>
					<s xml:lang="la" type="auto">Sed tu cuncta boni consules pro singulari tua humanitate.</s>
					<s xml:lang="la" type="auto">Caeterum, mi domine Bullingere, dum essem in Valle Tellina (in qua syndicatus ergo circiter 7 hebdomadas immoratus fui), simulatque Sondrium perveni, ad te scripsi sedulo commemorans omnia, quae scire te erat operae precium illasque meas vereor te non recepisse et fortassis nec illam etiam, quas postea tertio ad te dedi, quoque id verear, in causa est, quod in tuis illis ultimatim ad me datis (quibuscum etiam misisti mihi orationes tuas elegantissimas quidem De fine saeculi et venturo iudicio.</s>
					<s xml:lang="la" type="auto">Quae mihi mirum in modum gratae fuerunt et pro quibus tibi singulares gratias ago) diuturnioris silentii me videris insimulare.</s>
					<s xml:lang="la" type="auto">Si itaque litterae meae de vice in vicem tibi non sunt redditae, merito conquereris itidemque ego; sed uterque nostrum de tabellariis conqueramur oportet, quorum perfidia fit, ut litterae intercidant.</s>
					<s xml:lang="la" type="auto">Sed posthac cautior ero in hiis demandandis; nec enim eas concredidero nisi nunciis fide dignis; ictus enim cum piscatore sapiam tandem, et insuper etiam polliceor me non commissurum, ut negligentiae vel diuturnioris silentii me de caetero redarguas, quandoquidem litteras meas non modo non video te spernari, sed etiam magis (quae tua est humanitas) eas a me efflagitare.</s>
					<s xml:lang="la" type="auto">At interim sancta studia tua si interpellavero incomptissimis litteris meis, ignosces.</s>
					<s xml:lang="la" type="auto">Nunc vero novi, quod scribam, quasi nil habeo; silent enim omnia.</s>
					<s xml:lang="la" type="auto">Exercitus Gallicus in marcha Anchonitana desidet; quo tandem idem sit concessurus, ignoratur.</s>
					<s xml:lang="la" type="auto">Veneti, quamvis pace fruuntur perenni, non cessant tamen omni studio ditionem suam undequaque lustrare, munire, copias item militares omnes, tam terrestres quam maritimas, supplementis adaugere, ne scilicet repentino aliquo motu forsan contra eos insurgente imparati inveniantur.</s>
					<s xml:lang="la" type="auto">Suspectum enim a parte maritima habent Turcam, qui classem dicitur ingentem instruxisse, qua petat Austriam, et ab alia quidem parte nihil non timent, cum undequaque sese potentum armis principum videant circumseptos.</s>
				</p>
				<p>
					<s xml:lang="la" type="auto">Apud nos mussitatur Gallorum regis nomine brevi regimen militum conscribi debere idque deducendum esse Galliam versus ad reprimendos Anglorum regis conatus, qui Galliam sit invasurus.</s>
					<s xml:lang="la" type="auto">Item relatum est Gallos in ducatu Mediolanensi Volfancram, locum munitum et bello valde opportunum, expugnasse; sed et oppidum Asti fama erat in Gallorum ditionem pervenisse, quod tamen minus credo.</s>
					<s xml:lang="la" type="auto">Increbruit etiam penes nos Ferdinandum Gonzagam iter facturum per regiones nostras versus Flandriam, quippe cum eo sit accersitus ab Anglorum rege, ut ductandi exercitus provinciam subeat generalem; sed nec id reor dominos Rhaetos admissurum, siquidem foedere cum Gallorum rege inito cautum sit, ne eius hostibus per regiones nostras transitus pateat.</s>
					<s xml:lang="la" type="auto">Et haec quidem ea nova sunt, de quibus nunc te facio participem.</s>
				</p>
				<p>
					<s xml:lang="la" type="auto">Porro, mi domine Bullingere, gestio quidem audire, an valeas ipse cum tota familia tua; nec enim minus tuam tuorumque omnium salutem salvam cupio quam meam meorumque omnium.</s>
					<s xml:lang="la" type="auto">Te enim et tuos domesticos amo, observo et colo ut qui maxime, utque hoc ingenue et omni simulatione semota et animo vere sincero fateor, ita faxit optimus et maximus deus, ut omnia mea fausta sint et salva.</s>
					<s xml:lang="la" type="auto">Itaque, mi domine Bullingere, cum per ocium licuerit, dignaberis me literis tuis utique iucundissimis exhilarare et de filio meo reddes me certiorem, an thermas accesserit utque se gerat.</s>
					<s xml:lang="la" type="auto">Quem, quia scio eum non minus tibi cordi esse quam mihi, imo quem aeque tuum, dum subest custodiae tuę, atque meum existimas, tibi non commendo.</s>
					<s xml:lang="la" type="auto">Est enim ist tibi, quae tua ingens est humanitas, procul dubio commendatissimus.</s>
					<s xml:lang="la" type="auto">QUibus vero eguerit, non vereberis suppeditare sive in vestibus sive in libris sive quibuscunque aliis.</s>
					<s xml:lang="la" type="auto">Me enim nullius sumptus ad salutem conservandam ac ad decorum et vitae honestatem formandam erogati poenitebit.</s>
					<s xml:lang="la" type="auto">Si itaque opus sit pecuniis, scribas, rogo, et mittam, quod petes, quamquam, prout alias tibi significavi, persuasi mihi post nundinas Churienses celebrandas quidem circa festum corporis Christi, ut aiunt, me isthuc venturum te aliosque pios et sanctos viros (quorum memoria perpetua residet animo meo) ac filium denique meum visitatum.</s>
					<s xml:lang="la" type="auto">Nec vero aliud nunc scio, quod me ab hoc proposito removere queat, nisi forte Venetias mihi ex dominorum Rhaetorum iussu esset concedendum, quanquam spero illam legationem meam usque post reditum meum a Tiguro posse differri.</s>
					<s xml:lang="la" type="auto">Ad d. Ioannem Fabricium Curiensem ecclesiasten, quem mihi et bonis omnibus tantopere commendasti, sedulo scripsi illi me meaque omnia amice offerens.</s>
					<s xml:lang="la" type="auto">Ipsum vero brevi (ut opinor) sum conventurus, tumque coram etiam contrahemus amiciciam et arctiorem familiaritatem.</s>
					<s xml:lang="la" type="auto">Quanquam ea quidem hactenus inter nos, licet absentes, satis foeliciter sit inita, utpote domino Bullingero, viro tanto, auspice.</s>
					<s xml:lang="la" type="auto">Si vero eveniat, ut quid in eius rem et dignitatem promovendam possim, talem utique operam ei exhibebo, ut nullum amici officii genus a me desideretur adeoque ut sentiat etiam tuam commendationem apud me plurimum. posse.</s>
				</p>
				<p>
					<s xml:lang="la" type="auto">Sed fui satis prolixus tibi eoque fortassis hora instat, ut receptui canam.</s>
					<s xml:lang="la" type="auto">Sed est hoc reliquum tamen, quod rogo, me iugiter habeas commendatum et uxorem tuam honestissimam cum tota familia tua meo itemque uxoris meę nomine plurimum salutes, atque rogo, ut etiam, cum fuerit commodum tibi, pariter meo nomine salvere iubeas egregios viros dominos Lavaterum, Zwinglium, Iosiam, generos tuos, d. Rodolphum Valtherum (quem utique ob insignem eruditionem, qua pollere mihi videbatur, magni faciebam iam pridem atque nunc lectis eius in epistolas canonicas aeditis annotationibus magnifacio), nec non dominum Gesnerum, dominum Frisium et totum denique piorum et eruditorum virorum mihique notorum coetum, quibus omnibus etiam enixe me commendabis.</s>
					<s xml:lang="la" type="auto">Sed interim obsecro, ut venerandos maxime senes et de republica christiana optime meritos dominum Bernardinum Occhinum et d. Petrum Martirem Lucensem oblivioni non tradas, quin nomine meo itidem salutes meque illis commendes et totum offeras, quibus ut aliis etiam omnibus vitam precor longaevam.</s>
					<s xml:lang="la" type="auto">Ignosce mihi, quaeso, iucundissime mi domine Bullingere, si fui nimium prolixus; nam partim in causa es, dum me admonueris, ut saepius scribam.</s>
					<s xml:lang="la" type="auto">Nam exhinc litteras meas colligo te non solum non aspernari, sed etiam ambire gratoque admodum animo suscipere, id quod summi favoris loco utique habeo tibique proinde gratias ago.</s>
				</p>
				<p>
					<s xml:lang="la" type="auto">Vale iterum atque iterum, foelix et singularissimum Helvetiae decus et ornamentum, sisque mei perpetuo memor.</s>
				</p>
				<p>
					<s xml:lang="la" type="auto">Datum Samadeni 10. maii 1557.</s>
				</p>
				<p>
					<s xml:lang="la" type="auto">Salutat te admodum d. Petrus Bergomas, ecclesiae nostrae minister verus.</s>
				</p>
				<p>
					<s xml:lang="la" type="auto">Idem qui semper tibi omnium deditissimus Friderichus a Sal[ice].</s>
				</p>
				<p>
					<note type="address">[Adresse:]</note>
					<s xml:lang="la" type="auto">Ornatissimo et clarissimo viro domino Henrico Bullingero, domino ac patrono meo [summe] semperque colendo et observando.</s>
					<s xml:lang="la" type="auto">Tiguri.</s>
				</p>
			</div>
		</body>
	</text>
</TEI>