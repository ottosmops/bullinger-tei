<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="Brief-TUSTEP-0-18325" n="383">
	<teiHeader xml:lang="de">
		<fileDesc>
			<titleStmt>
				<title subtype="file">Christian Danmatter / [Belp] AN Heinrich Bullinger / [Zürich], 31. Dezember 1548</title>
			</titleStmt>
			<publicationStmt>
				<publisher>(nicht publiziert)</publisher>
				<pubPlace>(Zürich)</pubPlace>
				<authority>Institut für Schweizerische Reformationsgeschichte (IRG)</authority>
			</publicationStmt>
			<seriesStmt>
				<title subtype="publication">Vorläufige Transkriptionen der HBBW-EditorInnen</title>
				<biblScope type="editor">unbekannt</biblScope>
				<biblScope type="edition">HBBW</biblScope>
				<biblScope type="volume">0</biblScope>
				<biblScope type="volumes">20</biblScope>
				<biblScope type="period">[1547-1580]</biblScope>
				<biblScope type="page">1261</biblScope>
				<biblScope type="pages">8412</biblScope>
			</seriesStmt>
			<sourceDesc>
				<msDesc type="Brief" subtype="Autograph" xml:lang="de">
					<msIdentifier>
						<settlement ref="place#587">Zürich</settlement>
						<institution>Staatsarchiv</institution>
						<idno type="Autograph">E II 359,2823</idno>
						<repository ref="archive#94">
							<name>Zürich StA</name>
							<ref target="https://www.zh.ch/de/direktion-der-justiz-und-des-innern/staatsarchiv.html"/>
						</repository>
					</msIdentifier>
					<physDesc/>
					<msContents>
						<msItem>
							<incipit>Ich han verganges jars empfangen einen brieff von üch, welchen mir min sun Jonas bracht</incipit>
							<textLang>la</textLang>
						</msItem>
					</msContents>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/383">
				<correspAction type="sent">
					<persName ref="person#761" cert="high">
						<forename cert="high">Christian</forename>
						<surname cert="high">Danmatter</surname>
					</persName>
					<place source="#32" cert="high">
						<settlement>Belp</settlement>
						<district>Bern</district>
						<country>Schweiz</country>
						<geo>46.89129 7.49825</geo>
					</place>
					<date when="1548-12-31" cert="low"/>
				</correspAction>
				<correspAction type="received">
					<persName ref="person#495" cert="high">
						<forename cert="high">Heinrich</forename>
						<surname cert="high">Bullinger</surname>
						<graphic type="portrait" url="portraits/495_Bullinger_Heinrich.jpg"/>
						<ref type="wikipedia" target="https://de.wikipedia.org/wiki/Heinrich_Bullinger"/>
					</persName>
					<place source="#587" cert="high">
						<settlement>Zürich</settlement>
						<district>Zürich</district>
						<country>Schweiz</country>
						<geo>47.370093 8.544054</geo>
					</place>
				</correspAction>
				<correspContext>
					<ref type="next_chronologically" target="files.xml#384"/>
					<ref type="prev_chronologically" target="files.xml#382"/>
					<ref type="next_correspondence" target="files.xml#406"/>
					<ref type="prev_correspondence" target="files.xml#10336"/>
					<ref type="next_correspondence_request" target=""/>
					<ref type="prev_correspondence_request" target="files.xml#10336"/>
					<ref type="next_correspondence_reaction" target="files.xml#406"/>
					<ref type="prev_correspondence_reaction" target=""/>
					<ref type="next_same_sender" target=""/>
					<ref type="prev_same_sender" target="files.xml#10336"/>
					<ref type="next_same_addressee" target="files.xml#386"/>
					<ref type="prev_same_addressee" target="files.xml#359"/>
					<ref type="next_with_sender_as_addressee" target=""/>
					<ref type="prev_with_sender_as_addressee" target="files.xml#10336"/>
					<ref type="next_with_addressee_as_sender" target="files.xml#386"/>
					<ref type="prev_with_addressee_as_sender" target="files.xml#359"/>
				</correspContext>
			</correspDesc>
			<langUsage>
				<language ident="la" usage="5">Latein</language>
				<language ident="de" usage="95">Deutsch</language>
			</langUsage>
		</profileDesc>
		<revisionDesc status="abgeschlossen"/>
	</teiHeader>
	<facsimile>
		<graphic url="383/Autograph/00 E_II_359__fol__2823_r_.tif" n="1"/>
		<graphic url="383/Autograph/01 E_II_359__fol__2823_v_.tif" n="2"/>
	</facsimile>
	<text xml:lang="de">
		<body>
			<div>
				<p>
					<s xml:lang="de" type="auto">Gnad sy mit uch und fride von gott unserem vatter und dem herrenn Jesu Christo, wolgelerter her und lieber bruͦder meister Heinrich Bullinger.</s>
					<s xml:lang="de" type="auto">Ich han verganges jars empfangen einen brieff von üch, welchen mir min sun Jonas bracht, und wiewoll diser brieff üweren guͦtten willen gegen mir und minem sun anzeigt, zeigt den doch vil richlicher an min sun selbs, ja kontt nit gnuͦg sagenn, wie vill guͦts ir üch gegen im erbottenn und bewisenn hand und noch mer than hettind, so ers by üch gesuͦcht und begert hette, des ich üch zum hoͤchstenn danck, und so es mir nach miner kleinfuͤge muͤglich were, woͤlt ichs mit flis verdienenn; diewill es aber nitt sin mag, vergelt uͤchs der, so uͤch gnad und vermuͤgen gibt, das ir mir und andren, ja der gantzen kilchenn Christi truͤwlich dienend mit ler, leben und schribenn.</s>
					<s xml:lang="de" type="auto">Ich han ouch alweg ein sundre liebe zuͦ uͤch tragenn von der gabenn wegen, mit denen ir von gott begabet sind, welches woll hat gwuͤßt der truͤw diener der kilch ze Bern her Berchtold Haller seliger gedechtnus, der uͤch insunders lieb hat wie ir ouch in, im vill zuͦ schribend, do er kein brieff lies hingan, den er mir nit ze lesenn gab, ouch etlich, die er sust keinem menschenn zeigt, als ein uffgebrochnen von C. M.<note xml:id="fn1" type="footnote" n="1">Kaspar Megander(?).</note>, da ein zedel drin lag, ein expostulation nach dem Capelen krieg etc.</s>
					<s xml:lang="de" type="auto">Uͤwer buͤchlin und handgschrifft De fo[rmation]e studii gab er mir abzeschriben, schanckt mir im todtbett die exceptas annotationes in lectione Bibliandri in all prophetenn, ein grosser schatz, den ich noch teglich bruch, welche ir im hattend zuͦ lassen kon und vil dran bzalt.</s>
					<s xml:lang="de" type="auto">Dis zeich ich darum an, das ir sine liebe zuͦ mir als zuͦ sinem sun erkennind und mich mitsampt minem sun umb sinet willen woͤllend lassenn empfolenn sin.</s>
				</p>
				<p>
					<s xml:lang="de" type="auto">Demnach, geliepter her und bruͦder, bit ich uͤch umb ein grossen dienst, der ouch disers mins schribens ein ursach ist; dan sußt woͤlt ich uͤch (der an zwyfell vill nottwendigers in diser gferlichen, widerwertigen zit ze schaffenn hat) ummbekuͤmert han glassen mit minem geschwetz.</s>
					<s xml:lang="de" type="auto">Namlich, wie min sun ze Zuͤrich gsin ist, hat er da ersechenn ein dochter, der er begert zuͦ einem eegmachell, woͤlchs doch mir treffenlich zewider ist, diewill ich nit weyß, wer sy ist, und in aber (got sy lob) by eeren, wollhabendenn luͤtten woll wuͤßte zuͦ versorgenn.</s>
					<s xml:lang="de" type="auto">Aber was ich mit im fuͤrnim oder abbrich, ist alles vergebenn.</s>
					<s xml:lang="de" type="auto">So zwing ich in nit gern, eine zuͦ nemen, so wider in ist.</s>
					<s xml:lang="de" type="auto">Da bitt ich üch zum hoͤchsten, nachdem ir von im verstand, wer sy ist, dunckt uͤch, das es sich nit schick und fuͤr in ist, das ir sy im abrattind, da er uͤch ouch volgenn muͦs oder min huld verlierenn.</s>
					<s xml:lang="de" type="auto">Wo ir aber achten moͤchtind, das er mit ir versorget waͤre (dan ir allerbest wuͤßt, weliche person einem predicanten zimpt), woͤllind im, so sych es uͤch schicken woͤlt, ein guͦt wort lichenn.</s>
					<s xml:lang="de" type="auto">Mir ist ouch gar nuͤt an dem gelegen, das sy vil guͦt hab, sunder das sy eeren luͤt angehoͤre, eines guͦtten luͤmdes und namens und eerlichs wandels sy.</s>
					<s xml:lang="de" type="auto">Was witer von noͤten wurd sin, wurde der herre ouch geben.</s>
					<s xml:lang="de" type="auto">Miner person halb ists mir nit muͤglich by im ze sin, uß vil ursachenn.</s>
					<s xml:lang="de" type="auto">Was aber ir, min lieber her und bruͦder da den sun heyssen und machenn wurdenn, sol mir ouch woll gemacht sin etc.</s>
					<s xml:lang="de" type="auto">So vil han ich uͤch muͤssen toͤuffenn, bit uͤch, ir wellind mir verzichenn.</s>
					<s xml:lang="de" type="auto">Gott der her verlich uͤch sin gnad und geist, das ir noch lang siner kilchen mit truͤwen wie bishar moͤgind dienen, welche der tuͤffel mitt grossem ernst begert ze verderben.</s>
				</p>
				<p>
					<s xml:lang="de" type="auto">Der herr woͤlt im sin fuͤrnemen brechen, uns zuͦ im bekeren, das wir nit mit dem namen allein, sunder ouch mit that ware christen sigend, damit er win zornige hand, die er usßgestreckt uns ze straffen, widerum zuͦ im zuͤch und uns by sinem wortt und liecht gnedigklich erhalte.</s>
					<s xml:lang="de" type="auto">Amen.</s>
				</p>
				<p>
					<s xml:lang="de" type="auto">Datum ze Belpp in Berner biet zum dorff uff den letsten tag Decembris im XLVIII. jar.</s>
				</p>
				<p>
					<s xml:lang="la" type="auto">Christianus Danmatterus ex animo tuus.</s>
				</p>
				<p>
					<note type="address">[Adresse:]</note>
					<s xml:lang="la" type="auto">Reverendo viro eruditione et virtute pręstanti D. Heinricho Bullingero docenti evangelium Christi in ecclesia dei in urbe Tigurinensi, amico et fratri suo charissimo.</s>
				</p>
			</div>
		</body>
	</text>
</TEI>