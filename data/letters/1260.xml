<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="Brief-TUSTEP-0-21100" n="1260">
	<teiHeader xml:lang="de">
		<fileDesc>
			<titleStmt>
				<title subtype="file">Johannes Kessler / [St. Gallen] AN Heinrich Bullinger / [Zürich], 29. April 1551</title>
			</titleStmt>
			<publicationStmt>
				<publisher>(nicht publiziert)</publisher>
				<pubPlace>(Zürich)</pubPlace>
				<authority>Institut für Schweizerische Reformationsgeschichte (IRG)</authority>
			</publicationStmt>
			<seriesStmt>
				<title subtype="publication">Vorläufige Transkriptionen der HBBW-EditorInnen</title>
				<biblScope type="editor">(nicht ediert, Transkribierer unbekannt)</biblScope>
				<biblScope type="edition">HBBW</biblScope>
				<biblScope type="volume">0</biblScope>
				<biblScope type="volumes">20</biblScope>
				<biblScope type="period">[1547-1575]</biblScope>
				<biblScope type="page">2421</biblScope>
				<biblScope type="pages">8412</biblScope>
			</seriesStmt>
			<sourceDesc>
				<msDesc type="Brief" subtype="Autograph" xml:lang="la">
					<msIdentifier>
						<!--
						<repository ref="archive78">
							<name>St. Gallen KB</name>
							<ref target="https://www.sg.ch/kultur/kantonsbibliothek-vadiana.html"/>
						</repository>
						<settlement ref="place474">St. Gallen</settlement>
						<institution>Kantonsbibliothek Vadiana</institution>
						-->
						<repository ref="archive78"/>
						<idno subtype="Autograph">VII, 144</idno>
					</msIdentifier>
					<physDesc/>
					<msContents>
						<msItem>
							<incipit>Literae tuae fuerunt mihi multis nominibus gratissime, comprimis quod abs te acceperim, viro, quem ob singularem dei gratiam</incipit>
							<textLang>la</textLang>
						</msItem>
					</msContents>
					<additional>
						<listBibl>
							<bibl type="Gedruckt">
								<title>Vadian BW VI, S. 908ff, Nr. 1734</title>
							</bibl>
							<bibl type="Gedruckt">
								<title>Joh. Kessler, Sabbata, S. 644-645, Nr. 21</title>
							</bibl>
							<bibl type="Literatur" subtype="Erwähnung">
								<title>Jb. für Schweiz. Gesch., 31, 1906, 27, 64</title>
							</bibl>
							<bibl type="Literatur" subtype="Erwähnung">
								<title>Rittmeyer, Vadian-Bildnisse, 46</title>
							</bibl>
						</listBibl>
						<note type="Allgemein">(Dieser Brief ist bei Niehaus nicht ausgegeben)</note>
					</additional>
				</msDesc>
				<msDesc type="Brief" subtype="Kopie" xml:lang="la">
					<msIdentifier>
						<!--
						<repository ref="archive96">
							<name>Zürich ZB</name>
							<ref target="https://www.zb.uzh.ch/de/"/>
						</repository>
						<settlement ref="place587">Zürich</settlement>
						<institution>Zentralbibliothek</institution>
						-->
						<repository ref="archive96"/>
						<idno subtype="Kopie">Ms S 74,154</idno>
					</msIdentifier>
					<physDesc>
						<objectDesc/>
						<sealDesc>
							<seal><p>Siegelspur</p></seal>
						</sealDesc>
					</physDesc>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/1260">
				<correspAction type="sent">
					<!--
					<persName ref="person1789" cert="high">
						<forename cert="high">Johannes</forename>
						<surname cert="high">Kessler</surname>
						<ref type="wikipedia" target="https://de.wikipedia.org/wiki/Johannes_Kessler_(Theologe)"/>
						<ref type="gnd" target="https://d-nb.info/gnd/118722077"/>
						<ref type="histhub" target="https://data.histhub.ch/person/11415734"/>
					</persName>
					-->
					<persName ref="person1789" cert="high"/>
					<place source="place474" cert="high"/>
					<date when="1551-04-29" cert="low"/>
				</correspAction>
				<correspAction type="received">
					<!--
					<persName ref="person495" cert="high">
						<forename cert="high">Heinrich</forename>
						<surname cert="high">Bullinger</surname>
						<graphic type="portrait" url="portraits/495_Bullinger_Heinrich.jpg"/>
						<ref type="wikipedia" target="https://de.wikipedia.org/wiki/Heinrich_Bullinger"/>
						<ref type="gnd" target="https://d-nb.info/gnd/118517384"/>
						<ref type="histhub" target="https://data.histhub.ch/person/11413754"/>
					</persName>
					-->
					<persName ref="person495" cert="high"/>
					<place source="place587" cert="high"/>
				</correspAction>
				<correspContext>
					<ref type="next_chronologically" target="file1261"/>
					<ref type="prev_chronologically" target="file1259"/>
					<ref type="next_correspondence" target="file1288"/>
					<ref type="prev_correspondence" target="file1131"/>
					<ref type="next_correspondence_request" target="file1288"/>
					<ref type="prev_correspondence_request" target="file1131"/>
					<ref type="next_correspondence_reaction" target="file4122"/>
					<ref type="prev_correspondence_reaction" target=""/>
					<ref type="next_same_sender" target="file1288"/>
					<ref type="prev_same_sender" target="file1131"/>
					<ref type="next_same_addressee" target="file1262"/>
					<ref type="prev_same_addressee" target="file1259"/>
					<ref type="next_with_sender_as_addressee" target="file1288"/>
					<ref type="prev_with_sender_as_addressee" target="file1131"/>
					<ref type="next_with_addressee_as_sender" target="file1262"/>
					<ref type="prev_with_addressee_as_sender" target="file1259"/>
				</correspContext>
			</correspDesc>
			<langUsage>
				<language ident="la" usage="100">Latein</language>
			</langUsage>
		</profileDesc>
		<revisionDesc status="abgeschlossen"/>
	</teiHeader>
	<facsimile/>
	<text xml:lang="la">
		<body>
			<div>
				<p>
					<s n="1" xml:lang="la" type="auto">Gratia, misericordia, pax a deo patre nostro per Christum, communem dominum nostrum.</s>
				</p>
				<p>
					<s n="2" xml:lang="la" type="auto">Literae tuae, vir ornatissime, fuerunt mihi multis nominibus gratissimę, comprimis quod abs te acceperim, viro, quem ob singularem dei gratiam, qua clares omnium admiratione, et indefessum propagandę pietatis instaurandisque ruinis ecclesiae Christi studium colo, amo et observo, multo vero gratiores, si tanti viri casus ad me scribendum non commovisset, sed opportunae, quod in magno meo luctu dolorem praesentissimo solatio levaverunt; nam quae commemoras, unice moerorem hunc lenire ac moderari possent.</s>
					<s n="3" xml:lang="la" type="auto">Sola enim fidei certitudo, salutis scientia atque illa spes firma expectatae beatitudinis in Christo promissae efficit iam tandem viro gratulari suaviter in domino quiescenti, simulac meminerimus, quam immensam, dum nobiscum ageret, curarum ac laborum molem sustinuerit, quos in dies illi reipublicę procuratio, artis medicae studium atque etiam laborantis ecclesiae gemitus, ut nosti, pepererunt.</s>
					<s n="4" xml:lang="la" type="auto">Attamen nihil tam difficile, tam onerosum, quod non pro sua ingenuitate, pietate officiique conscientia alacri fortissimoque animo, si modo aliqua salutis spes reliqua, subierit, ut nimirum divina clementia, hominis iam demum improbis laboribus exhausti miserta, mundo eripuerit, quo semel ab omni curarum tyrannide, minis ac calamitatibus, quae nos in horas manent, liber, sempiterna quiete donatus, in coelestibus iis bonis fruatur omnibus, quae in Christo, triumphante deo atque etiamnum homine, monumentis immortalibus testatus et confessus est ad extremum usque halitum.</s>
					<s n="5" xml:lang="la" type="auto">Saepe enim aegrotans me vocavit, probe conscius, quo animo illum atque ipse me fuerat prosecutus; saepe mea sponte virum adii, quod cognoveram, praesentiam illi meam non ingratam esse; non quod aliqua mea consolatione seu confirmatione indiguerit, sed quod pro sua eruditione et pietate suaviter mecum commentaretur, ipse vero doctissimas eius orationes audirem ac in illius humanitate acquiescerem, quamdiu per fata liceret.</s>
					<s n="6" xml:lang="la" type="auto">Si quis interea locus Scripturae incidebat plenus consolatione, mox coniunctis manibus et oculis in coelum sublatis gratias agebat deo patri pro sua in nos beneficentia in Christo exhibita, ac male illum habebat, quod non eiusmodi locos memoria retinuisset omnes.</s>
					<s n="7" xml:lang="la" type="auto">Inter cetera sibi pręlegi cupiebat capita orationis, quam sub cenam Christus habuit, aditurus mortem, pręterea 8., 9. et 10. capita epistolae Pauli ad Hebręos.</s>
					<s n="8" xml:lang="la" type="auto">Quod cum facerem, dii boni, quanta gravitate, eruditione disseruerat de sempiterno Christi sacerdotio.</s>
					<s n="9" xml:lang="la" type="auto">Cycneum melos audisses, doctissime Bullingere.</s>
					<s n="10" xml:lang="la" type="auto">Quandoque indignitate rei motus invehebatur in abhorrendam sacrificulorum abominationem, Christi sacerdotium tam blaspheme profanantium.</s>
					<s n="11" xml:lang="la" type="auto">Atqui ita moribundus totus fuit in asserenda vera religione et detestanda falsa adeo sui similis Vadianus, ut in illius eloquentia, eruditione, prudentia nihil desiderare potuisses, quam vocem paulo vocaliorem.</s>
					<s n="12" xml:lang="la" type="auto">Cruciatus omnes, qui maximi erant ex intensione nervorum per axillas, patientia christiano viro digna toleranter pertulit.</s>
					<s n="13" xml:lang="la" type="auto">Aquam frigidam inexplebili siti expetebat, qua et a pueritia ille delectatus fuit; quae cum illi, ne maius tormentum moveret, aegro negabatur, pientissima translatione ad saluberrimos fontes aquę vivę Ioannis 4. et Esaię 55. convertebatur atque illic uberrimo haustu sitibundi spiritus labra proluebat.</s>
					<s n="14" xml:lang="la" type="auto">De restitutione sanitatis parum erat sollicitus, neglectis statim a principio morbi rebus terrenis; senserat enim prudens medicus, id genus morbi cum morte coniunctum esse; opem tamen medicam minime respuit.</s>
					<s n="15" xml:lang="la" type="auto">Quocirca domui suae in tempore disposuit; viris consularibus iniunxit summa obtestatione, rempublicam Sangallensem habeant quam commendatissimam; librorum suorm thesaurum civibus suis delegavit testamento, et iam hac hora, qua haec scribo, vocor ab aedilibus ad locum aliquem seligendum publicę bibliothecę dicandae aptum, quem thesaurum speramus in dies tuis doctissimis lucubrationibus magis atque magis locupletari.</s>
				</p>
				<p>
					<s n="16" xml:lang="la" type="auto">Tomum tertium Decadis 5. magno tenebatur videndi desiderio; sed invida mors antevertit.</s>
					<s n="17" xml:lang="la" type="auto">Hanc tamen veritatem, quam his libris doces, non in aenigmate, sed coram intueri non dubitamus.</s>
					<s n="18" xml:lang="la" type="auto">Posteaquam sub finem vitae loqui prorsus desierit, nutu fidem testatus est et in me coniectis oculis Christum, suffic[i]entiam nostram, fortiter acclamans, dextra sua meam apprehendens in morem sive stipulantis sive valedicentis, mitissime in Christo obdormivit.</s>
					<s n="19" xml:lang="la" type="auto">Hic lacrimae.</s>
				</p>
				<p>
					<s n="20" xml:lang="la" type="auto">Sed desinam, ne vulnus recrudescat.</s>
					<s n="21" xml:lang="la" type="auto">Quid in hoc ornamento nostro patria amiserit, addam etiam respublica christiana, non opus est apud te pluribus deplorare.</s>
					<s n="22" xml:lang="la" type="auto">In huius viri humeris ceu in tutissimo vado conquievit tantum non universa reipublicae nostrae salus.</s>
					<s n="23" xml:lang="la" type="auto">Proinde vereor, ne consopito hoc capite erumpant, quos hactenus suppressit metuenda viri consultissimi et auctoritas et existimatio.</s>
				</p>
				<p>
					<s n="24" xml:lang="la" type="auto">Verum non est abbreviata manus domini, cui gloria in aevum.</s>
					<s n="25" xml:lang="la" type="auto">Ceterum de epistolis tuis quae admones, pro mea in te observantia officiosissime sum prosecutus.</s>
					<s n="26" xml:lang="la" type="auto">Vidua, honestissima matrona, statim copiam fecit omnium literarum, ex quibus ceu Iliade tuas collegi, quod sciam, omnes, quam quod ex famula audivi, a Vadiano multas esse combustas, nimirum quas sua prudentia perspexit periculo patere.</s>
				</p>
				<p>
					<s n="27" xml:lang="la" type="auto">Ignoro, an ex illarum numero tuae aliquae fuerunt.</s>
					<s n="28" xml:lang="la" type="auto">Quas inveni, in meam fidem recepi, ad te missurus, quamprimum idoneum nuntium nactus fuero; non enim tutum videtur hoc genus scripti quibusvis erronibus committi.</s>
					<s n="29" xml:lang="la" type="auto">Reliquum negotium, quod tibi est cum Polono, ex binis tuis literis ad Vadianum postremum datis non obscure intellexi; nam is, infirmitate impeditus, legere non valuit.</s>
					<s n="30" xml:lang="la" type="auto">Ipsius iussu legi, qui respondit, quod scribis, se rem omnem summa diligentia procurasse.</s>
					<s n="31" xml:lang="la" type="auto">Proinde quamprimum hac de re certi aliquid accepero, faciam te certiorem et, si qua alia in re mea opera quicquam pręstare possum, nihil recusabo.</s>
					<s n="32" xml:lang="la" type="auto">Vale, doctissime Bullingere, Helvetiae spes altera nostrae.</s>
					<s n="33" xml:lang="la" type="auto">Deus, pater domini nostri Iesu Christi, te nobis et ecclesiae suae per orbem diu conservet incolumem.</s>
					<s n="34" xml:lang="la" type="auto">Hoc unice rogo per sacrosanctas charites, ut eius amicitiae, quae inter te et Vadianum mutuo fuit, aliquam partem apud nos deponas utcunque indignos, quam iure propemodum hereditario possideamus.</s>
					<s n="35" xml:lang="la" type="auto">Habes vicissim, qui te summo animi candore prosequuntur.</s>
					<s n="36" xml:lang="la" type="auto">Salvere iubent symmystae ecclesiae nostrę, ministri d. Schlapplerus, C[hristopherus] Fortmüllerus, A[ntonius] Zilius, te atque reliquos ecclesiae doctores, optimos atque doctissimos viros Theodorum, Pellicanum, Gvaltherum et Frisium etc.</s>
				</p>
				<p>
					<s n="37" xml:lang="la" type="auto">Sangalli, 29. aprilis 1551.</s>
				</p>
				<p>
					<s n="38" xml:lang="la" type="auto">Ioannes Kesslerus Sangallensis, tui observantissimus.</s>
				</p>
				<p>
					<s n="39" xml:lang="la" type="auto">Clarissimo viro d. Hainricho Bullingero, apud inclitam Tigurinorum ecclesiam episcopo, domino suo observando.</s>
				</p>
			</div>
		</body>
	</text>
</TEI>