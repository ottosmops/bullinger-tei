<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="Brief-TUSTEP-0-30071" n="4272">
	<teiHeader xml:lang="de">
		<fileDesc>
			<titleStmt>
				<title subtype="file">Heinrich Bullinger / [Zürich] AN [Johannes Calvin], 28. April 1560</title>
			</titleStmt>
			<publicationStmt>
				<publisher>(nicht publiziert)</publisher>
				<pubPlace>(Zürich)</pubPlace>
				<authority>Institut für Schweizerische Reformationsgeschichte (IRG)</authority>
			</publicationStmt>
			<seriesStmt>
				<title subtype="publication">Vorläufige Transkriptionen der HBBW-EditorInnen</title>
				<biblScope type="editor">(nicht ediert, Transkribierer unbekannt)</biblScope>
				<biblScope type="edition">HBBW</biblScope>
				<biblScope type="volume">0</biblScope>
				<biblScope type="volumes">20</biblScope>
				<biblScope type="period">[1547-1575]</biblScope>
				<biblScope type="page">5442/81</biblScope>
				<biblScope type="pages">8412</biblScope>
			</seriesStmt>
			<sourceDesc>
				<msDesc type="Brief" subtype="Autograph" xml:lang="la">
					<msIdentifier>
						<!--
						<repository ref="archive94">
							<name>Zürich StA</name>
							<ref target="https://www.zh.ch/de/direktion-der-justiz-und-des-innern/staatsarchiv.html"/>
						</repository>
						<settlement ref="place587">Zürich</settlement>
						<institution>Staatsarchiv</institution>
						-->
						<repository ref="archive94"/>
						<idno subtype="Autograph">E II 346,428</idno>
					</msIdentifier>
					<physDesc/>
					<msContents>
						<msItem>
							<incipit>Multae sunt eausae, cur tanto tempore ad epistolam tuam nihil responderim, ac ne nunc quidem respondere diligentius instituerim:</incipit>
							<textLang>la</textLang>
						</msItem>
					</msContents>
					<additional>
						<listBibl>
							<bibl type="Gedruckt">
								<title>C.O. XVIII, S. 66ff, Nr. 3187</title>
							</bibl>
							<bibl type="Literatur" subtype="Zitat">
								<title>Henß 194, A 208</title>
							</bibl>
							<bibl type="Literatur" subtype="Erwähnung">
								<title>Henß 197, A 228</title>
							</bibl>
						</listBibl>
					</additional>
				</msDesc>
				<msDesc type="Brief" subtype="Kopie" xml:lang="la">
					<msIdentifier>
						<!--
						<repository ref="archive96">
							<name>Zürich ZB</name>
							<ref target="https://www.zb.uzh.ch/de/"/>
						</repository>
						<settlement ref="place587">Zürich</settlement>
						<institution>Zentralbibliothek</institution>
						-->
						<repository ref="archive96"/>
						<idno subtype="Kopie">Ms S 97,21</idno>
					</msIdentifier>
					<physDesc/>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/4272">
				<correspAction type="sent">
					<!--
					<persName ref="person495" cert="high">
						<forename cert="high">Heinrich</forename>
						<surname cert="high">Bullinger</surname>
						<graphic type="portrait" url="portraits/495_Bullinger_Heinrich.jpg"/>
						<ref type="wikipedia" target="https://de.wikipedia.org/wiki/Heinrich_Bullinger"/>
						<ref type="gnd" target="https://d-nb.info/gnd/118517384"/>
						<ref type="histhub" target="https://data.histhub.ch/person/11413754"/>
					</persName>
					-->
					<persName ref="person495" cert="high"/>
					<place source="place587" cert="high"/>
					<date when="1560-04-28" cert="low"/>
				</correspAction>
				<correspAction type="received">
					<!--
					<persName ref="person540" cert="low">
						<forename cert="low">Johannes</forename>
						<surname cert="low">Calvin</surname>
						<graphic type="portrait" url="portraits/540_Calvin_Johannes.jpg"/>
						<ref type="wikipedia" target="https://de.wikipedia.org/wiki/Johannes_Calvin"/>
						<ref type="gnd" target="https://d-nb.info/gnd/118518534"/>
						<ref type="histhub" target="https://data.histhub.ch/person/11418245"/>
					</persName>
					-->
					<persName ref="person540" cert="low"/>
				</correspAction>
				<correspContext>
					<ref type="next_chronologically" target="file4273"/>
					<ref type="prev_chronologically" target="file4271"/>
					<ref type="next_correspondence" target="file4279"/>
					<ref type="prev_correspondence" target="file4205"/>
					<ref type="next_correspondence_request" target="file4279"/>
					<ref type="prev_correspondence_request" target="file4205"/>
					<ref type="next_correspondence_reaction" target="file4282"/>
					<ref type="prev_correspondence_reaction" target="file4199"/>
					<ref type="next_same_sender" target="file4274"/>
					<ref type="prev_same_sender" target="file4271"/>
					<ref type="next_same_addressee" target="file4282"/>
					<ref type="prev_same_addressee" target="file4199"/>
					<ref type="next_with_sender_as_addressee" target="file4274"/>
					<ref type="prev_with_sender_as_addressee" target="file4271"/>
					<ref type="next_with_addressee_as_sender" target="file4282"/>
					<ref type="prev_with_addressee_as_sender" target="file4199"/>
				</correspContext>
			</correspDesc>
			<langUsage>
				<language ident="la" usage="100">Latein</language>
			</langUsage>
		</profileDesc>
		<revisionDesc status="abgeschlossen"/>
	</teiHeader>
	<facsimile>
		<graphic url="4272/Autograph/00 E_II_346__S__428__.tif" n="1"/>
		<graphic url="4272/Autograph/01 E_II_346__S__429_430__.tif" n="2"/>
		<graphic url="4272/Autograph/02 E_II_346__S__431__.tif" n="3"/>
		<graphic url="4272/Autograph/03 E_II_346__S__431_a__.tif" n="4"/>
	</facsimile>
	<text xml:lang="la">
		<body>
			<div>
				<p>
					<s n="1" xml:lang="la" type="auto">S. D.</s>
					<s n="2" xml:lang="la" type="auto">Multae sunt caussae, cur tanto tempore ad epistolam tuam, vir colendissime et frater in Christo charissime, nihil responderim, ac ne nunc quidem respondere diligentius instituerim: praesertim vero quod conclusio tuae illius epistolae tam fuerit acerba et pugnax, ut videre non potuerim quin (quod dudum me vereri dixi) committi me tecum oporteret, si pergerem ad illam prout scripta est a te respondere.</s>
					<s n="3" xml:lang="la" type="auto">Caeterum nolo tecum contendere: quemadmodum et tu tandem huc inclinas ut dicas: Iudicem te ferre malo quam tecum litigare.</s>
				</p>
				<p>
					<s n="4" xml:lang="la" type="auto">Ego vero ne iudex quidem esse volo: iudicium purgatis affectione vehementiore animis et consensioni nostrae permitto, et te in Christo diligere pergo.</s>
					<s n="5" xml:lang="la" type="auto">Accedebant et aliae caussae.</s>
				</p>
				<p>
					<s n="6" xml:lang="la" type="auto">Scribebam enim tum, cum tua mihi redderetur epistola, libros meos contra Anabaptistas, quibus affixus inhaesi in martii prope medium.</s>
					<s n="7" xml:lang="la" type="auto">Successerunt dein varia negotia ecclesiastica, et conciones plurimae mihi pro isto tempore habendae.</s>
					<s n="8" xml:lang="la" type="auto">Inde sequtum est examen scholasticum, a quo ne nunc quidem explicavimus nos in universum.</s>
				</p>
				<p>
					<s n="9" xml:lang="la" type="auto">Praeterea audiebam te periculosius conflictari cum morbo pectoris, quo nomine etiam tibi volebam parcere.</s>
					<s n="10" xml:lang="la" type="auto">Interea quoque observare volui antagonistas illos nostros, quid dicerent aut facerent, unde colligerem quid ex colloquio, siquidem ullum institueretur aequum, fructus sperare liceret.</s>
					<s n="11" xml:lang="la" type="auto">At quo diutius expecto et collustro omnia, hoc minus spei affulget.</s>
				</p>
				<p>
					<s n="12" xml:lang="la" type="auto">Ubique enim Lutherani, tam docti quam vulgares, in nos et nostram doctrinam, et quidem in te vehementius, saeviunt quam in ipsos papistas, neque potuerunt hactenus eos tot commitigare scripta.</s>
					<s n="13" xml:lang="la" type="auto">Testantur viri pii et docti, qui ex multis Germaniae locis ad nos scribunt literas, se omnem abiecisse spem concordiae, et quidem dudum, maxime hoc tempore, nec videre se quid commode fieri possit, quam ut negotium committatur domino, nos vero orationi instaemus et veritatem citra contumeliam, dicteria et concertationes asseramus constanter, ac aliam operiamur occasionem quam dominus suppeditet etc.</s>
				</p>
				<p>
					<s n="14" xml:lang="la" type="auto">Quae sententia ut mihi non improbatur, ita vereor dominum eum se exhibiturum nobis aliquando qualem se olim imperantibus Diocletiano et Maximiano pastoribus ecclesiae exhibuit, quod quidem fuse prosequitur Eusebius in principio lib. 8 Eccles.</s>
					<s n="15" xml:lang="la" type="auto">historiae.</s>
				</p>
				<p>
					<s n="16" xml:lang="la" type="auto">In Frisia a morte d. Martini Micronii viri optimi invaserunt Lutherani ecclesiam Nordensem, et alias quoque nonnullas easque ad ritum illum suum Saxonicum plane crassum reformare nituntur, abolitis sanctis et moderatis ritibus quibus hactenus ecclesiae illae non sine fructu usae sunt.</s>
					<s n="17" xml:lang="la" type="auto">Idem nuper fecerunt in ditione Rychenvillensi, ubi docet reverendus senex d. Matthias Erbius, princeps Wirtembergensis, Bipontinus et Hanoviensis.</s>
					<s n="18" xml:lang="la" type="auto">Mandarat optimus princeps beatae memoriae Georgius, ne quid novaretur in illis ecclesiis; at coguntur modo positis ritibus recipere Wirtenbergensem vel Brentianam, quam pastoribus plerisque reclamantibus obtrudere volunt etiam populo invito.</s>
					<s n="19" xml:lang="la" type="auto">Editus est ab illis libellus, in quo ut absurda non pauca urgent, ita Zvinglianos nominatim condemnant.</s>
					<s n="20" xml:lang="la" type="auto">Fervet alias hac in re Wirtembergensis princeps, quem caeteri fere omnes suspiciunt atque sequuntur.</s>
					<s n="21" xml:lang="la" type="auto">Dimisit non ita pridem doctissimum virum d. Thomam Neageorgum, quod regno eius antichristiano carmen adiunctum esset de coena; nescio tamen, an iterum in gratiam ipsum receperit; nam intra mensem nihil amplius scripsit.</s>
					<s n="22" xml:lang="la" type="auto">Principis concionator d. Ioan[nes] Andreae superioribus diebus librum Germanicum edidit, quo calendarium cuiusdam nebulonis confutat etc.</s>
					<s n="23" xml:lang="la" type="auto">In eo diserte fatetur se doctrinam d. Lutheri de coena tenere nec sperari posse concordiam ullam, nisi simpliciter credatur omnipotenti verbo dei omissisque interpretationibus recipiamus illud."</s>
					<s n="24" xml:lang="la" type="auto">Hoc est corpus meum."</s>
					<s n="25" xml:lang="la" type="auto">Acta quidem esse quaedam cum Zvinglianis de concordia, sed ea spe quod hi deberent concedere ad Lutheranos.</s>
				</p>
				<p>
					<s n="26" xml:lang="la" type="auto">Haec et alia nunc scripsit qui inter optimos numeratur, et de quo quidam nescio quid expectarunt.</s>
					<s n="27" xml:lang="la" type="auto">Augustae Vindelicorum de ubiquitate corporis Christi tam impotenter contenditur, ut vehementius non possit in ipsis Saxoniae urbibus maxime crassis, et ipsi etiam Philippo adversis.</s>
					<s n="28" xml:lang="la" type="auto">Qui eis contradicunt et proprietatem naturarum conservare volunt appellantur haeretici, qui cum Nestorio personam Christi dividant atque lacerent.</s>
				</p>
				<p>
					<s n="29" xml:lang="la" type="auto">Haydelbergae dimissus est a principe d. Guilhelmus Klebizius Brandeburgensis, quod in concertationem venisset cum d. Tilomanno Hesshusio qui qualem ediderit vel invulgarit confessionem de hac re sacramentaria intelliges ex hoc libello quem curavi in tui gratiam converti e Germanico in Latinum, ut legere posses.</s>
					<s n="30" xml:lang="la" type="auto">Qualis autem hic Tilomannus est, tales sunt reliqui Lutherani omnes, et utinam nonnulli non crassiores et vehementiores.</s>
					<s n="31" xml:lang="la" type="auto">Quia vero et Tilomannus dimissus est a principe, non equidem propter ineptam eius doctrinam de coena sed propter hominis acerbitatem etc., mittuntur nunc ad principem legati, qui obtestantur nomine aliorum principum protestantium, ut caveat sibi a novo dogmate Zvingliano et Calviniano etc.</s>
					<s n="32" xml:lang="la" type="auto">Neque scio si generosi Erbacenses comites amplius tantum sibi polliceantur quantum aliquando re non propius inspecta.</s>
					<s n="33" xml:lang="la" type="auto">Ut enim docti Lutherani plane furiunt et nullum rationibus aequis locum cedunt, ita principes plerique urgent in eo fore pacem si retineatur Augustana confessio, fugiatur autem Zvinglianismus et Calvinianismus, quem imperator cum aliis ordinibus imperii ne audire quidem sustineat etc.</s>
					<s n="34" xml:lang="la" type="auto">Quae vero antea facta sunt antea exposui: quae quidem omnia me commoverunt et movent ut non putem ullum dandum colloquium aequum, aut si aliquod detur parum inde fructus ad nos rediturum, sed incommoditatis et damni plurimum.</s>
					<s n="35" xml:lang="la" type="auto">Eventus enim rerum et innumera quae facta sunt et fiunt ita me timere compellunt.</s>
				</p>
				<p>
					<s n="36" xml:lang="la" type="auto">Boni ergo consule, mi Calvine, si libere quod scribo et quod alii quoque sentiunt apud te amice expono.</s>
					<s n="37" xml:lang="la" type="auto">Tu quidem amplissima tibi ipsi et nobis polliceris, quae tamen optare nos quam consequi facilius credunt quibus antagonistae rectius cogniti sunt etc.</s>
				</p>
				<p>
					<s n="38" xml:lang="la" type="auto">Proponis nunc quoque capita aliquot ad quae speras concordiam posse constitui inter nos: quae ego quidem minime ab illis recipienda fore metuo.</s>
					<s n="39" xml:lang="la" type="auto">In illis ipsis sunt quaedam de quibus dudum monuimus quod eiusmodi sint ut a nobis omnino recipi non possint.</s>
					<s n="40" xml:lang="la" type="auto">Cuius generis est modus ille incomprehensibilis, miraculum item in coena et quod attinet vocem substantialiter.</s>
					<s n="41" xml:lang="la" type="auto">Exponis illa tu quidem ut videantur tollerabilia esse: sed expeditius est si in contraversiis componendis omittamus voces novas, ne ulla sit opus operosiore expositione.</s>
					<s n="42" xml:lang="la" type="auto">Recte tu quoque scribis: Reatus non ascribitur receptioni, nec usquam legitur, nec rationi consentaneum est in damnationem cuiquam cedere quod Christum recipiat, sed damnantur qui eum respuunt etc.</s>
					<s n="43" xml:lang="la" type="auto">Caeterum hoc adeo non persuadebis Lutheranis crassioribus ut ne d. Iacobus Andreae, cuius modestia multis videtur insignis esse, istud sit recepturus.</s>
					<s n="44" xml:lang="la" type="auto">Contendit enim ille Christum ab impiis vere recipi sed ad iudicium etc.</s>
				</p>
				<p>
					<s n="45" xml:lang="la" type="auto">Id quod nunc iterum repetiit in libro suo Germanico cuius paulo ante memini.</s>
					<s n="46" xml:lang="la" type="auto">Nunquam vero simpliciter colloquia detrectavi omnia, id quod intelliges si rectius mea et nunc et olim ad te scripta expenderis.</s>
					<s n="47" xml:lang="la" type="auto">Quęso, mi frater, ne contendamus de iis quae nuspiam adhuc sunt neque futura sapientibus videntur.</s>
					<s n="48" xml:lang="la" type="auto">Amemus autem mutuum et pergamus in eo in quo recte consensimus, expectantes domini auxilium qui invocantes se et recte ambulantes nunquam deseret.</s>
					<s n="49" xml:lang="la" type="auto">Tristia admodum referuntur ex Gallia de seditione mota et horribili fidelium persequtione.</s>
					<s n="50" xml:lang="la" type="auto">Oramus dominum ut ecclesiae eius misereatur.</s>
				</p>
				<p>
					<s n="51" xml:lang="la" type="auto">Rem vero tu vel Beza noster gratissimam feceritis si veritatem ac rem omnem uti habet brevibus scripseritis ad nos, ut possimus illis respondere qui convertunt omnia et detorquent ad invidiam evangelii.</s>
					<s n="52" xml:lang="la" type="auto">Sunt qui manifeste asserant, seditiosa illa consilia Genevae esse nata.</s>
				</p>
				<p>
					<s n="53" xml:lang="la" type="auto">Ego vero contendo luculentam concionatoribus irrogari iniuriam.</s>
					<s n="54" xml:lang="la" type="auto">Semel enim et iterum scribebas, esse qui impatientius ferant tyrannidem, vos autem suadere ne quid armata manu tentent etc.</s>
					<s n="55" xml:lang="la" type="auto">Id ipsum scripsit etiam Beza noster etc.</s>
				</p>
				<p>
					<s n="56" xml:lang="la" type="auto">Vale in domino, charissime frater, et commenda nos deo precibus tuis.</s>
					<s n="57" xml:lang="la" type="auto">Salutant te fratres omnes.</s>
				</p>
				<p>
					<s n="58" xml:lang="la" type="auto">Saluta symmystas omnes.</s>
				</p>
				<p>
					<s n="59" xml:lang="la" type="auto">Tiguri 28. aprilis anno 1560.</s>
					<s n="60" xml:lang="la" type="auto">De rebus Anglicis et Scoticis nihil scribo, quod sciam te omnia illa rectius novisse.</s>
					<s n="61" xml:lang="la" type="auto">Bullingerus tuus.</s>
				</p>
				<p>
					<note type="address">[Ohne Adresse.]</note>
				</p>
			</div>
		</body>
	</text>
</TEI>