<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="Brief-TUSTEP-0-19143" n="557">
	<teiHeader xml:lang="de">
		<fileDesc>
			<titleStmt>
				<title subtype="file">[Ambrosius Blarer] / Griesenberg AN Heinrich Bullinger / [Zürich], 17. Juni 1549</title>
			</titleStmt>
			<publicationStmt>
				<publisher>(nicht publiziert)</publisher>
				<pubPlace>(Zürich)</pubPlace>
				<authority>Institut für Schweizerische Reformationsgeschichte (IRG)</authority>
			</publicationStmt>
			<seriesStmt>
				<title subtype="publication">Vorläufige Transkriptionen der HBBW-EditorInnen</title>
				<biblScope type="editor">unbekannt</biblScope>
				<biblScope type="edition">HBBW</biblScope>
				<biblScope type="volume">0</biblScope>
				<biblScope type="volumes">20</biblScope>
				<biblScope type="period">[1547-1580]</biblScope>
				<biblScope type="page">1526</biblScope>
				<biblScope type="pages">8412</biblScope>
			</seriesStmt>
			<sourceDesc>
				<msDesc type="Brief" subtype="Autograph" xml:lang="de">
					<msIdentifier>
						<settlement ref="place#587">Zürich</settlement>
						<institution>Staatsarchiv</institution>
						<idno type="Autograph">E II 357,329 f.</idno>
						<repository ref="archive#94">
							<name>Zürich StA</name>
							<ref target="https://www.zh.ch/de/direktion-der-justiz-und-des-innern/staatsarchiv.html"/>
						</repository>
					</msIdentifier>
					<physDesc/>
					<msContents>
						<msItem>
							<incipit>Zytung mir uff necht zukommen. Auss Augspurg schribt man mir, das der kaiser frisch und gantz woluff</incipit>
							<textLang>de</textLang>
						</msItem>
					</msContents>
					<additional>
						<listBibl>
							<bibl type="Gedruckt">
								<title>Blarer BW III, S. 39ff (Exc.)</title>
							</bibl>
						</listBibl>
					</additional>
				</msDesc>
				<msDesc type="Brief" subtype="Kopie" xml:lang="de">
					<msIdentifier>
						<settlement ref="place#587">Zürich</settlement>
						<institution>Zentralbibliothek</institution>
						<idno type="Kopie">Ms S 70,119</idno>
						<repository ref="archive#96">
							<name>Zürich ZB</name>
							<ref target="https://www.zb.uzh.ch/de/"/>
						</repository>
					</msIdentifier>
					<physDesc/>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/557">
				<correspAction type="sent">
					<persName ref="person#392" cert="low">
						<forename cert="low">Ambrosius</forename>
						<surname cert="low">Blarer</surname>
						<addName type="main">Blarer (Blaurer), Ambrosius</addName>
						<graphic type="portrait" url="portraits/wtf.png"/>
						<ref type="wikipedia" target="https://de.wikipedia.org/wiki/Ambrosius_Blarer"/>
					</persName>
					<place source="#184" cert="low">
						<settlement>Griesenberg</settlement>
						<district>Thurgau</district>
						<country>Schweiz</country>
						<geo>47.568889 9.011667</geo>
					</place>
					<date when="1549-06-17" cert="low"><note>2. Brief; 1. Brief siehe: 1549 Juni 17., ID 556</note></date>
				</correspAction>
				<correspAction type="received">
					<persName ref="person#495" cert="high">
						<forename cert="high">Heinrich</forename>
						<surname cert="high">Bullinger</surname>
						<graphic type="portrait" url="portraits/495_Bullinger_Heinrich.jpg"/>
						<ref type="wikipedia" target="https://de.wikipedia.org/wiki/Heinrich_Bullinger"/>
					</persName>
					<place source="#587" cert="high">
						<settlement>Zürich</settlement>
						<district>Zürich</district>
						<country>Schweiz</country>
						<geo>47.370093 8.544054</geo>
					</place>
				</correspAction>
				<correspContext>
					<ref type="next_chronologically" target="files.xml#558"/>
					<ref type="prev_chronologically" target="files.xml#556"/>
					<ref type="next_correspondence" target="files.xml#560"/>
					<ref type="prev_correspondence" target="files.xml#556"/>
					<ref type="next_correspondence_request" target="files.xml#560"/>
					<ref type="prev_correspondence_request" target="files.xml#556"/>
					<ref type="next_correspondence_reaction" target="files.xml#587"/>
					<ref type="prev_correspondence_reaction" target="files.xml#528"/>
					<ref type="next_same_sender" target="files.xml#560"/>
					<ref type="prev_same_sender" target="files.xml#556"/>
					<ref type="next_same_addressee" target="files.xml#572"/>
					<ref type="prev_same_addressee" target="files.xml#546"/>
					<ref type="next_with_sender_as_addressee" target="files.xml#560"/>
					<ref type="prev_with_sender_as_addressee" target="files.xml#556"/>
					<ref type="next_with_addressee_as_sender" target="files.xml#572"/>
					<ref type="prev_with_addressee_as_sender" target="files.xml#546"/>
				</correspContext>
			</correspDesc>
			<langUsage>
				<language ident="de" usage="100">Deutsch</language>
			</langUsage>
		</profileDesc>
		<revisionDesc status="abgeschlossen"/>
	</teiHeader>
	<facsimile>
		<graphic url="557/Autograph/00 E_II_357__S__329_.tif" n="1"/>
		<graphic url="557/Autograph/01 E_II_357__S__330_.tif" n="2"/>
	</facsimile>
	<text xml:lang="de">
		<body>
			<div>
				<p>
					<s xml:lang="de" type="auto">Zytung mir uff necht zuͦkommen.</s>
				</p>
				<p>
					<s xml:lang="de" type="auto">Auss Augspurg schribt man mir, das der kaiser frisch und gantz woluff, aber wol ain zeyt inn gewesen ernstlicher beratschlagungen halber, wie sein brauch.</s>
					<s xml:lang="de" type="auto">Auch schribt mir h[err] Zangmaister, der ainen sun by dem churfursten hat in seiner cantzley, das der alt from churfurst von Sachsen ganz hantlich und dapfer seye, sich ouch gentzlich darin ergeben habe, das er nitt mehr ledig werde; dann er ye das Interim nitt welle annemmen etc.</s>
					<s xml:lang="de" type="auto">Er habe aber sunst ain gar furstliche gefencknusß und freyen zuͦgang, ouch grossen gunst von Spaniern und mengklichem.</s>
				</p>
				<p>
					<s xml:lang="de" type="auto">So nympt man haimlich vyl knecht an um Esslingen, Ulm und in Wirtemberg, ouch vyl raissiger, und ist ain gemymel gmainklich, es seye wider die Aidgnossen; doch habe man desshalb nichts gewisses.</s>
					<s xml:lang="de" type="auto">Schribt mir min schwager von Esslingen, ouch min lieber schwager Peter Schär; der hat mir warlich uff necht under anderm geschriben, euch sinen gantz fruntlichen gruͦtz und guͦtwillig dienst ze empieten mitt hertzlichem beger, ir wellind gott getrulich fuͤr in bitten etc.</s>
				</p>
				<p>
					<s xml:lang="de" type="auto">Von Rinfelden schribt man, das kurtz verruckter tag das Interim zuͦ Rychenwyr, da sich grauff Jörg hellt, ouch seye verkundt worden.</s>
					<s xml:lang="de" type="auto">Es ist zuͦ erbarmen, das ymmer ainr nach dem andern fellt und um gottes willen nieman nichts mehr in fahr setzen oder ain marterer werden will.</s>
					<s xml:lang="de" type="auto">Man schribt söllichen jomer desß abfalls halber von Esslingen und Wirtemberg, wie alle abgotterey mitt hufen einbrech und einen zuͦfal habe; wann hundert Jeremię werend, möchtend das ellend nitt gnuͦgsam bewainen.</s>
				</p>
				<p>
					<s xml:lang="de" type="auto">Die wellt tuͦt, sam sy nie kain evangelium weder gesechen noch gehört hab.</s>
					<s xml:lang="de" type="auto">Darum muͦß gar bald ires gottlosen wesens ain end werden, und ylt gottes ruͦt.</s>
				</p>
				<p>
					<s xml:lang="de" type="auto">Doctor Veltin zuͦ Costentz ist nach ewerm anzögen gar nitt der, den ir inn sein mainend.</s>
					<s xml:lang="de" type="auto">Er ist gar rotprecht, ein hogerechter mann, ist ain organist gewesen zuͦ Friburg, haist Valentinus Fabri; kan nitt erfaren, das er ye in Aidgnossen gewesen.</s>
					<s xml:lang="de" type="auto">Er hat yetzund gar die predicatur im thaim erlangt, zucht in dasselbig huß, hat seinen fuͦß gesetzt zuͦ Costentz ze bliben.</s>
					<s xml:lang="de" type="auto">Ir hapt nunmehr wol gehört, was sich zwuschen im und dem Öchsle verloffen hat vor dem obersten zu Costentz.</s>
				</p>
				<p>
					<s xml:lang="de" type="auto">Uff vergangen mittwoch aubends zuͦ mittnacht ist ylends ain post an das Rynthor zuͦ Costentz kommen; hat man nach langem ingelassen und morgens zuͦ vier ur widerum abgefertiget; hat glich zuͦ Tegerwilen ain ander rosß gemietet um vyl batzen byß gen Merstetten und darnach widerum aim puren ettlich cronen geben, der inn den allernechsten uff Baden fuͤre.</s>
					<s xml:lang="de" type="auto">Was er da ze thain, mag man nitt wissen; die post ist mittwoch morgens noch zuͦ Augspurg gewesen, hat ettliche rosß abgeritten etc.</s>
				</p>
				<p>
					<s xml:lang="de" type="auto">Unsere thuͦmherren, wa sy das corpus gebend den pfarrern im Turgöw und man yetz neuw pfarrer haben muͦß, habend sy sich gewidert, das corpus ze schöpffen, sonder nitt mehr dann wochelich ain halber fl. ze geben bewilliget, dasselbig ouch nun byß uff Johannis; habend sich offenlich vernemmen lassen, biß dann werde es ain anders; waruff sy allso trotzind, hat man aller argwön.</s>
				</p>
				<p>
					<s xml:lang="de" type="auto">So hat der oberst uff vergangen sontag, 14. gewesen, die kirchen vor der statt zuͦ den armen leuten im Turgöw morgens durch ettlich seiner knecht versperren lassen, damitt man nitt da predigen könne, und hat unnser herr Hans Jung, der da predigen wellen, abziechen muͤssen.</s>
					<s xml:lang="de" type="auto">Maint man fast, der oberst laiche mitt dem abbt zuͦ Creutzilngen(?), on des vorwissen er solichs nitt gethon haben [könne].</s>
					<s xml:lang="de" type="auto">Es habend aber die puren zuͦ Rickenbach und Egelschofen, die allweg zuͦ den armen leuten an die predig gangen und sonst gen Creutzlingen in die pfarr gehörend, den abbt angesuͦcht, er well inen vermög des lantfriden ouch ain prediger geben und besolden; hat er sich gewidert und gesagt, er hab ain guͦten prediger und pfarrer zuͦ creutzlingen; dahin söllind sy gon, des sich die armen leut hoch beschwerend; wellend fuͤr den landvogt, und so inen da nitt geholffen wirt (als sy dann sorgend), wellend sy gen Baden fuͤr gmain Aidgnossen.</s>
					<s xml:lang="de" type="auto">Es strüsst sich alles by den widerwertigen, was sy joch wissen oder hoffen; aber es wirt alles gohn, nitt wie ir böß gmuͤt, sonder wie gott will.</s>
				</p>
				<p>
					<s xml:lang="de" type="auto">Datum in grosser yl den 17. Junij anno 1549.</s>
				</p>
				<p>
					<note type="address">[Adresse fehlt.]</note>
				</p>
			</div>
		</body>
	</text>
</TEI>