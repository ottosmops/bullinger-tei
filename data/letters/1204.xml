<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="Brief-TUSTEP-0-21049" n="1204">
	<teiHeader xml:lang="de">
		<fileDesc>
			<titleStmt>
				<title subtype="file">Valentin Paceus / [Leipzig] AN Heinrich Bullinger / [Zürich], 7. März 1551</title>
			</titleStmt>
			<publicationStmt>
				<publisher>(nicht publiziert)</publisher>
				<pubPlace>(Zürich)</pubPlace>
				<authority>Institut für Schweizerische Reformationsgeschichte (IRG)</authority>
			</publicationStmt>
			<seriesStmt>
				<title subtype="publication">Vorläufige Transkriptionen der HBBW-EditorInnen</title>
				<biblScope type="editor">(nicht ediert, Transkribierer unbekannt)</biblScope>
				<biblScope type="edition">HBBW</biblScope>
				<biblScope type="volume">0</biblScope>
				<biblScope type="volumes">20</biblScope>
				<biblScope type="period">[1547-1575]</biblScope>
				<biblScope type="page">2352</biblScope>
				<biblScope type="pages">8412</biblScope>
			</seriesStmt>
			<sourceDesc>
				<msDesc type="Brief" subtype="Autograph" xml:lang="la">
					<msIdentifier>
						<!--
						<repository ref="archive94">
							<name>Zürich StA</name>
							<ref target="https://www.zh.ch/de/direktion-der-justiz-und-des-innern/staatsarchiv.html"/>
						</repository>
						<settlement ref="place587">Zürich</settlement>
						<institution>Staatsarchiv</institution>
						-->
						<repository ref="archive94"/>
						<idno subtype="Autograph">E II 346,265 f.</idno>
					</msIdentifier>
					<physDesc/>
					<msContents>
						<msItem>
							<incipit>Scripsi proxime ad vos per studiosum quendam Basiliensem et puto literas meas vohis esse redditas</incipit>
							<textLang>el</textLang>
						</msItem>
					</msContents>
					<additional>
						<listBibl>
							<bibl type="Gedruckt">
								<title>T.-D. = Pflug Corr. V/2 161f</title>
							</bibl>
						</listBibl>
					</additional>
				</msDesc>
				<msDesc type="Brief" subtype="Kopie" xml:lang="la">
					<msIdentifier>
						<!--
						<repository ref="archive96">
							<name>Zürich ZB</name>
							<ref target="https://www.zb.uzh.ch/de/"/>
						</repository>
						<settlement ref="place587">Zürich</settlement>
						<institution>Zentralbibliothek</institution>
						-->
						<repository ref="archive96"/>
						<idno subtype="Kopie">Ms S 74,107</idno>
					</msIdentifier>
					<physDesc/>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/1204">
				<correspAction type="sent">
					<!--
					<persName ref="person2459" cert="high">
						<forename cert="high">Valentin</forename>
						<surname cert="high">Paceus</surname>
						<persName type="main" ref="person8490>Paceus (Hartung, Fried), Valentin</addName>
					</persName>
					-->
					<persName ref="person2459" cert="high"/>
					<place source="place284" cert="high"/>
					<date when="1551-03-07" cert="low"/>
				</correspAction>
				<correspAction type="received">
					<!--
					<persName ref="person495" cert="high">
						<forename cert="high">Heinrich</forename>
						<surname cert="high">Bullinger</surname>
						<graphic type="portrait" url="portraits/495_Bullinger_Heinrich.jpg"/>
						<ref type="wikipedia" target="https://de.wikipedia.org/wiki/Heinrich_Bullinger"/>
						<ref type="gnd" target="https://d-nb.info/gnd/118517384"/>
						<ref type="histhub" target="https://data.histhub.ch/person/11413754"/>
					</persName>
					-->
					<persName ref="person495" cert="high"/>
					<place source="place587" cert="high"/>
				</correspAction>
				<correspContext>
					<ref type="next_chronologically" target="file1205"/>
					<ref type="prev_chronologically" target="file1203"/>
					<ref type="next_correspondence" target="file1518"/>
					<ref type="prev_correspondence" target="file1134"/>
					<ref type="next_correspondence_request" target="file1518"/>
					<ref type="prev_correspondence_request" target="file1134"/>
					<ref type="next_correspondence_reaction" target=""/>
					<ref type="prev_correspondence_reaction" target=""/>
					<ref type="next_same_sender" target="file1518"/>
					<ref type="prev_same_sender" target="file1134"/>
					<ref type="next_same_addressee" target="file1205"/>
					<ref type="prev_same_addressee" target="file1203"/>
					<ref type="next_with_sender_as_addressee" target="file1518"/>
					<ref type="prev_with_sender_as_addressee" target="file1134"/>
					<ref type="next_with_addressee_as_sender" target="file1205"/>
					<ref type="prev_with_addressee_as_sender" target="file1203"/>
				</correspContext>
			</correspDesc>
			<langUsage>
				<language ident="el" usage="2">Griechisch</language>
				<language ident="la" usage="98">Latein</language>
			</langUsage>
		</profileDesc>
		<revisionDesc status="abgeschlossen"/>
	</teiHeader>
	<facsimile>
		<graphic url="1204/Autograph/00 E_II_346__fol__265_r_.tif" n="1"/>
		<graphic url="1204/Autograph/01 E_II_346__fol__265_v_.tif" n="2"/>
		<graphic url="1204/Autograph/02 E_II_346__fol__266_r_.tif" n="3"/>
		<graphic url="1204/Autograph/03 E_II_346__fol__266_v_.tif" n="4"/>
	</facsimile>
	<text xml:lang="la">
		<body>
			<div>
				<p>
					<s n="1" xml:lang="la" type="auto">S. P.</s>
					<s n="2" xml:lang="la" type="auto">Scripsi proxime ad vos per studiosum quendam Basiliensem et puto literas meas vobis esse redditas, ut a vobis responsum potius mihi expectandum sit quam scribendum denuo aliquid.</s>
					<s n="3" xml:lang="la" type="auto">Sed tamen cum nostri ad nundinas vernaleis Francofurdum profecturi iam essent et civeis vestros certosque internuncios ibidem inventuri, facere non potui, quin pro mea erga vos observantia perscriberem aliquid quantuluncunque tandem vel de rebus nostris publicis vel privatis.</s>
					<s n="4" xml:lang="la" type="auto">Itaque ecclesias et respublicas nostras scitote in expectatione atque adeo periculo esse etiamnum foreque, ut nunc sunt res, non minimo cum propter bellum finitimum et obsidionem Magdeburgensem, tum vero multo magis de Interim illo et conclusione, quam vocant, imperiali et concilio Tridentino, ut ferunt, continuando, de quo Iulius tercius ille aedita bulla ita publice de se ipse et suis testatus est, nihil ut spei prorsus sit, quod ad ipsum certe quidem attinet adque eos, qui ipsum sunt audituri, ecclesiis et scholis nostris vixdum a superstitione et tenebris plusquam Aegyptiis et tyrannide ac servitute per Christum manumissis.</s>
				</p>
				<p>
					<s n="5" xml:lang="la" type="auto">Ad haec mala accedit hoc amplius etiam, quod nescio quibus furiis agitati quidam obliti veluti omnis <foreign xml:lang="el">τησ αγαπησ και τησ ξιλαδελξιασ</foreign> dissensiones et schandala nova et non necessaria inter fratres etiam quotidie magis magisque exuscitant.</s>
					<s n="6" xml:lang="la" type="auto">Misi vobis proxime disputationes quasdam Osiandri cum praefatione minaci et arrogantissima, misi etiam episcopi Numburgensis quaedam.</s>
					<s n="7" xml:lang="la" type="auto">Et aveo audire responsionem de hisce omnib[us] et similib[us] vestram.</s>
				</p>
				<p>
					<s n="8" xml:lang="la" type="auto">Proxime una fuerunt episcopi nostri isti Merßburgi apud Sidonium<note xml:id="fn1" type="footnote" n="1">Michael Helding, Titularbischof von Sidon.</note>, nunc Merßburgensem episcopum, Numburgensis ille Iulius Pflug et Mißnensis Christophorus a Carlowitz<note type="margin">a.R.: Nicolaus II Carl.</note>.</s>
					<s n="9" xml:lang="la" type="auto">Ac tametsi Merßburgensis et a principe Anhaltino Georgio, Merßburgensi itidem canonico, et ante ipsum, quamdiu dux Saxoniae Augustus gubernator Merßburgensis fuit, coadiutore in spiritualibus et apud status omneis gratiosissimo protestatione publica et solemni una cum aliis nobilium et civitatum statibus et ordinib[us] omnibus consentientib[us] hac una conditione nec aliter in episcopum accipere ipsum voluerint moreque consueto pro domino ac principe suscipere agnoscereque, nisi eatenus tantum, quatenus illam ipsam religionem, quam iam nunc haberent nec aliam retinere possint ac debeant.</s>
					<s n="10" xml:lang="la" type="auto">Ita enim in actis publice coram statib[us] et ordinib[us] omnibus propositum ac repetitum solemniter saepe fuit, priusquam ipsum suscipere ac fidem suam, ut moris est, dare vellent, ipso amphibologicôs tandem et valde obscure respondente nescire sese, videlicet quae aut qualis sit ipsorum religio, sed si compererit veram esse per omnia et catholicam, quam vocem subinde repetivit, nullo modo quicquam sese mutaturum.</s>
				</p>
				<p>
					<s n="11" xml:lang="la" type="auto">Res tamen ipsa nunc testabitur et sine dubio tempore magis magisque declarabit.</s>
					<s n="12" xml:lang="la" type="auto">Atque ipse etiam proxime, cum ab Anhaltino amice esset admonitus et commonefactus et iuramenti, quod concęptis verbis et formula praescripta capitulo, quod vocant, iuravit, et protestationis, ut dixi, superioris, respondit propalam non venisse sese huc, ut religionem suam ullo modo relinquere vellet aut aliam assumere, verbisque et factis nihil obscure prae se fert, qualis futurus sit prima quaque occasione.</s>
					<s n="13" xml:lang="la" type="auto">Cum iam nunc proxime et chrismarit, quod vocant, <foreign xml:lang="el">παπιστικοςσ</foreign> et confirmarit ordinaritque suo illo more per omnia nullo penitus abusu agnito aut emendato, sed, ut solent nunc, quomodocunque excusato, fucato, pas... licitoque.</s>
					<s n="14" xml:lang="la" type="auto">Ea enim nunc demum maxima summaque est sapientia <foreign xml:lang="el">σοξιστιζειν και σθκοξαντιζειν περι παντςν</foreign> neque quicquam ut sit prorsus tam ineptum et diabolicum, quin habeant in promptu <foreign xml:lang="el">τα σοξα ξαρμακα</foreign> coloresque et cavillos ad hoc ipsum excogitatos et confictos impudentissime.</s>
					<s n="15" xml:lang="la" type="auto">Puto te vidisse Groperi institutiones isagoges etc., item Soti Ayalae etc., nugas nugaciss[imas], quib[us] ad glandes denuo a fructib[us], imo a deo ad diabolum a Christo ad antichristum reducere conantur animas imperitiorum et inconstantium.</s>
					<s n="16" xml:lang="la" type="auto">Et a Tridentino concilio quid expectare habeamus, facilis est coniectura.</s>
					<s n="17" xml:lang="la" type="auto">Nostri tamen, inter quos Philippus est Me[lanchthon] etc., non recusabunt coram congredi, ferturque principes imperii omneis consensisse, ut quisque e suis certos quosdam isthuc mittat.</s>
					<s n="18" xml:lang="la" type="auto">Qua de re actum est proxime cum Philippo et aliis, ut se paret et conscribat aliquid de negocio isto toto.</s>
					<s n="19" xml:lang="la" type="auto">Aveo autem audire, quod vos et alii, Calvinus itidem noster, an Tridentum venturi aut missuri sitis quidve omnino, quod ad hanc rem attinet, facturi.</s>
					<s n="20" xml:lang="la" type="auto">Dicitur autem bona pars vestrorum hominum et Pagos, ni fallor, quinque pręcipuos totos adhuc in papismo et superstitione veteri esse submersos, qui sat negocii vobis sint exhibituri.</s>
					<s n="21" xml:lang="la" type="auto">Quid huius sit et quae spes de ecclesiis et scholis sit vestris, gratum feceris, si me vicissim plurib[us] cerciorem feceris.</s>
					<s n="22" xml:lang="la" type="auto">Non possumus enim non esse solliciti pro fratrib[us], Germanici praesertim et christiani sanguinis omnibus.</s>
					<s n="23" xml:lang="la" type="auto">Literarum etiam humanitatisque pro posteritate cura nos tangit non levis, ne abrepte hac luce literarum sacrarum tum eruditiorum interiorumque illarum nostrarum linguarumque <foreign xml:lang="el">εΞελοΞρησκεια</foreign> et superstitio barbariesque, quod deus averruncet, pro pietate vera et humanitate alicubi subrepat denuo tempore.</s>
					<s n="24" xml:lang="la" type="auto">Nos autem oremus deum et patrem domini nostri Iesu Christi, ut ipse faciat, ipse vineae suae curam per omnia suscipiat geratque et, quantum ipse dederit, quisque in statione sua strennue et constantiss[ime] officium suum faciamus.</s>
					<s n="25" xml:lang="la" type="auto">Nos enim quid sumus aut quamdiu haec curaturi sumus?</s>
					<s n="26" xml:lang="la" type="auto">Quare, ut fratres Christi decet <foreign xml:lang="el">τοθσ γνησιοθσ και ανθποκριτοθσ</foreign>, eo inter nos semper simus animo, quo esse debemus.</s>
					<s n="27" xml:lang="la" type="auto">Et si maxime aliqui proprium sapere et schandala contra charitatem fraternam non cessabunt excitare, vos, qui spiritu Christi et donis tot tantisque ac talib[us] estis praediti, macte quaeso virtute et in amore candoreque semper mutuo, ne quid posthac omnino unquam omittere aut persuaderi aliter ab ullo patiamini.</s>
					<s n="28" xml:lang="la" type="auto">Nemo est in his nostris iam scholis et ecclesiis ex doctiorib[us] modestioribusque et his nostris literis linguisque et artib[us] atque humanitate aliqua excultus, qui me quidem audiente aut praesente vestram iam unquam nisi quam honorificentissime fecerit facturusque sit mentionem.</s>
				</p>
				<p>
					<s n="29" xml:lang="la" type="auto">Semipaganos quosdam misomusos et misoglottos barbarissimos et inhumanissimos ne pili quaeso posthac faciamus.</s>
					<s n="30" xml:lang="la" type="auto">Eadem per mecum sentit et loquitur liberrime etiam Laelius Socinus noster in aula etiam nostra, non tantum heic et Wittenbergae, cum patria tum propria quoque virtute eruditioneque celeberrimus.</s>
					<s n="31" xml:lang="la" type="auto">Quem cum mihi ita commendaveris, totum in oculis fero, et si apud nos durare velit, [curabo], ut honestissimo loco vel in aula vel in scholis nostris queat.</s>
					<s n="32" xml:lang="la" type="auto">Utinam multos ad nos mitteretis commendaretisque taleis.</s>
					<s n="33" xml:lang="la" type="auto">Nullus dies praeterit, imo prandium nullum neque coena penitus ulla, in qua non in cęlum vehat laudibus eruditionem, candorem pietatemque vestram omnem nobis libenter et ex animo suffragantibus applaudentibusque et calculos albos nostros ultro adiicientib[us].</s>
					<s n="34" xml:lang="la" type="auto">Hic te salutare perquam reverenter iussit et scribet etiam ipse, ni fallor.</s>
					<s n="35" xml:lang="la" type="auto">Itidem salutant alii, ut dixi, innumeri studiosissimique vestri.</s>
					<s n="36" xml:lang="la" type="auto">Ioachimus Rheticus vestras, ut nosti totus, scribit etiam ipse Gessnero, ut minimum nostro, omneis tamen vos ac singulos exoptat nobiscum semper salvos incolumeisque et quam florentissimos.</s>
					<s n="37" xml:lang="la" type="auto">Plura etiam ad Bibliandrum nostrum, communem illum amicorum amicissimum, cui me totum quoque patefeci, itemque seniori venerabili Pelicano, Gessneroque etiam, quę communicare inter vos poteritis mihique, quęcunque volueritis, verbo imperare nutuque adeo pro vestra apud me authoritate gratiaque nostraque vicissim erga vos semper observantia et veneratione summa.</s>
					<s n="38" xml:lang="la" type="auto">Rescribe, quaeso, certo, quid ędideris aut ęditurus sis posthac, ut per bibliopolas nostros possimus curare et diligenter operam impendere, quo sciscitentur Francoforti apud vestros et comeant nobis; raro enim aliorum, nisi singulariter iniungatur et prae manib[us] detur, aliquid ad nos apportare solebant.</s>
					<s n="39" xml:lang="la" type="auto">Froschouero vestro aliquid de hac re indicare poteris, qui commodum curare Francofortum poterit.</s>
					<s n="40" xml:lang="la" type="auto">Bene ac quam foelicissime semper vale, vir doctissime humanissimeque, et nos, quod facis, redama ac nisi molestum est, rescribe.</s>
					<s n="41" xml:lang="la" type="auto">Datis ocyss[ime] et plusquam ex tempore.</s>
					<s n="42" xml:lang="la" type="auto">Lipsiae 7. martii anno 1551.</s>
				</p>
				<p>
					<s n="43" xml:lang="la" type="auto">Totus tuus Valentinus Paceus etc.</s>
				</p>
				<p>
					<s n="44" xml:lang="la" type="auto">Viro doctissimo domino Henricho Bullingero, Turegii Christum docenti, domino et amico suo colendissimo.</s>
				</p>
				<p>
					<note type="remark">[Bemerkung von Bullinger:]</note>
					<s n="45" xml:lang="la" type="auto">Valentinus Paceus</s>
				</p>
			</div>
		</body>
	</text>
</TEI>