<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="Brief-TUSTEP-0-40006" n="8144">
	<teiHeader xml:lang="de">
		<fileDesc>
			<titleStmt>
				<title subtype="file">Stanislaus Myszkowski / [Krakau] AN [Heinrich Bullinger], 21. Januar 1570</title>
			</titleStmt>
			<publicationStmt>
				<publisher>(nicht publiziert)</publisher>
				<pubPlace>(Zürich)</pubPlace>
				<authority>Institut für Schweizerische Reformationsgeschichte (IRG)</authority>
			</publicationStmt>
			<seriesStmt>
				<title subtype="publication">Vorläufige Transkriptionen der HBBW-EditorInnen</title>
				<biblScope type="editor">(nicht ediert, Transkribierer unbekannt)</biblScope>
				<biblScope type="edition">HBBW</biblScope>
				<biblScope type="volume">0</biblScope>
				<biblScope type="volumes">20</biblScope>
				<biblScope type="period">[1547-1575]</biblScope>
				<biblScope type="page">7464/12</biblScope>
				<biblScope type="pages">8412</biblScope>
			</seriesStmt>
			<sourceDesc>
				<msDesc type="Brief" subtype="Autograph" xml:lang="la">
					<msIdentifier>
						<!--
						<repository ref="archive94">
							<name>Zürich StA</name>
							<ref target="https://www.zh.ch/de/direktion-der-justiz-und-des-innern/staatsarchiv.html"/>
						</repository>
						<settlement ref="place587">Zürich</settlement>
						<institution>Staatsarchiv</institution>
						-->
						<repository ref="archive94"/>
						<idno subtype="Autograph">E II 367,419 f.</idno>
					</msIdentifier>
					<physDesc/>
					<msContents>
						<msItem>
							<incipit>Publicis nostris occupationibus reipublicae causas susceptis impeditus non potui</incipit>
							<textLang>la</textLang>
						</msItem>
					</msContents>
					<additional>
						<listBibl>
							<bibl type="Gedruckt">
								<title>Wotschke BW, Polen, S. 311ff, Nr. 407</title>
							</bibl>
							<bibl type="Literatur" subtype="Erwähnung">
								<title>A. Mühling: HB's europ. Kirchenpolitik 265 (unter "Februar 1570")</title>
							</bibl>
						</listBibl>
					</additional>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/8144">
				<correspAction type="sent">
					<!--
					<persName ref="person2254" cert="high">
						<forename cert="high">Stanislaus</forename>
						<surname cert="high">Myszkowski</surname>
					</persName>
					-->
					<persName ref="person2254" cert="high"/>
					<place source="place260" cert="high"/>
					<date when="1570-01-21" cert="low"/>
				</correspAction>
				<correspAction type="received">
					<!--
					<persName ref="person495" cert="low">
						<forename cert="low">Heinrich</forename>
						<surname cert="low">Bullinger</surname>
						<graphic type="portrait" url="portraits/495_Bullinger_Heinrich.jpg"/>
						<ref type="wikipedia" target="https://de.wikipedia.org/wiki/Heinrich_Bullinger"/>
						<ref type="gnd" target="https://d-nb.info/gnd/118517384"/>
						<ref type="histhub" target="https://data.histhub.ch/person/11413754"/>
					</persName>
					-->
					<persName ref="person495" cert="low"/>
				</correspAction>
				<correspContext>
					<ref type="next_chronologically" target="file8145"/>
					<ref type="prev_chronologically" target="file8143"/>
					<ref type="next_correspondence" target=""/>
					<ref type="prev_correspondence" target="file7421"/>
					<ref type="next_correspondence_request" target=""/>
					<ref type="prev_correspondence_request" target="file7421"/>
					<ref type="next_correspondence_reaction" target=""/>
					<ref type="prev_correspondence_reaction" target="file7196"/>
					<ref type="next_same_sender" target=""/>
					<ref type="prev_same_sender" target="file7421"/>
					<ref type="next_same_addressee" target="file8146"/>
					<ref type="prev_same_addressee" target="file8143"/>
					<ref type="next_with_sender_as_addressee" target=""/>
					<ref type="prev_with_sender_as_addressee" target="file7421"/>
					<ref type="next_with_addressee_as_sender" target="file8146"/>
					<ref type="prev_with_addressee_as_sender" target="file8143"/>
				</correspContext>
			</correspDesc>
			<langUsage>
				<language ident="la" usage="100">Latein</language>
			</langUsage>
		</profileDesc>
		<revisionDesc status="abgeschlossen"/>
	</teiHeader>
	<facsimile>
		<graphic url="8144/Autograph/00 E_II_367__S__419_.tif" n="1"/>
		<graphic url="8144/Autograph/01 E_II_367__S__420_.tif" n="2"/>
		<graphic url="8144/Autograph/02 E_II_367__S__420_b_.tif" n="3"/>
		<graphic url="8144/Autograph/03 E_II_367__S__420_a_.tif" n="4"/>
		<graphic url="8144/Autograph/04 E_II_367__S__428_c_.tif" n="5"/>
	</facsimile>
	<text xml:lang="la">
		<body>
			<div>
				<p>
					<s n="1" xml:lang="la" type="auto">Salutem plurimam et gratiam a deo patre ex animo precor et amica officia diligenter commendo.</s>
				</p>
				<p>
					<s n="2" xml:lang="la" type="auto">Publicis nostris occupationibus reipublicae caussa susceptis impeditus non potui, quamvis maxime cupierim, literis tuis respondere.</s>
					<s n="3" xml:lang="la" type="auto">Etenim comitia variis de rebus ad communem regni utilitatem pertinentibus habita longo iam tempore me cum aliis ita occuparunt, ut rebus nostris privatis prospicere nulla ratione potuerimus, qua in re quam magni fuerint mihi suscipiendi labores, tibi ipsi aestimandum relinquo, praesertim cum de tota republica nostra conservanda fuerit statuendum.</s>
					<s n="4" xml:lang="la" type="auto">Ego autem ingenue fateor, me in hanc rem ita incubuisse, ut omnem dederim operam in excogitanda ea ratione, qua in salva et incolumi republica gloria Christi propagari possit.</s>
					<s n="5" xml:lang="la" type="auto">Verum ea, quam in hac re procuranda adhibui, diligentia et labores tam pia de causa a me suscepti morbum gravissimum accerserunt, qui me ita male affecit, ut de salute mea necessarii mei plane desperaverint.</s>
					<s n="6" xml:lang="la" type="auto">Tandem gratia dei liberatus nihil prius habui, quam ut literis tuis responderem.</s>
					<s n="7" xml:lang="la" type="auto">Id enim ut facerem, non solum priores tuae literae per d. Christophorum Thretium scriptae benevolentiae et humanitatis plenissimae, sed etiam posteriores prioribus omnino similes me coegerunt et quodam modo hortatae sunt.</s>
					<s n="8" xml:lang="la" type="auto">Quod igitur Iohannem Miscovium nepotem meum tam diligenter curaveris, tam humaniter et paterne tractaveris, tam denique honesta ratione in pietate et bonis moribus institueris, rem mihi longe gratissimam fecisti eoque nomine plurimum me tibi debere profiteor et, quando tempus et ocium mihi erit, efficiam, ut animum meum erga te pluribus intelligas.</s>
					<s n="9" xml:lang="la" type="auto">Neque etiam satis esse existimasti tantam in eius caussa industriam suscipere, nisi etiam tabulas accepti et expensi aptissime et accuratissime descriptas ad me perferri curares, quod insignis cuiusdam diligentiae et singularis erga me benevolentiae signum esse interpretor.</s>
					<s n="10" xml:lang="la" type="auto">Libellos ad me missos de origine erroris et de conciliis tuum et de aeterno dei filio d. Simleri accepi, eos apud me tanquam munera praeciosa habeo, iis fruor et maximam ex eorum lectione delectationem capio, siquidem pie admodum sincere ac docte originem ridicularum superstitionum papistarum describit, alter et aperit, alter impias haereticorum blasphemias acutissime refutat, ut nihil supra.</s>
					<s n="11" xml:lang="la" type="auto">Pro iisdem itaque magnas tibi gratias ago.</s>
					<s n="12" xml:lang="la" type="auto">Nihil gratius ad me mitti potuit hoc nimirum tempore, quo huius modi haeretici impia sua dogmata non desinunt spargere.</s>
				</p>
				<p>
					<s n="13" xml:lang="la" type="auto">Adsit dominus labescenti ecclesiae suae, quae ita affligitur, ut mirum videri possit, quod verae et sycere pietatis ulla appareant vestigia.</s>
					<s n="14" xml:lang="la" type="auto">Enixe te precor, mi Bullingere clarissime, ut in precibus tuis et privatis et publicis nostri memoriam habeas neque cesses deum precari, ut spiritu suo aeterno nobis adsit in veritate nos confirmet et ad nominis sui gloriam in eadem constanter permanere velit.</s>
					<s n="15" xml:lang="la" type="auto">Quod de Galliae ruentis statu me certiorem reddideris, rem mihi pergratam fecisti; dolet enim ex animo regnum istud quondam satis fortunatum nunc quasi ad interitum tendere seu potius ruere.</s>
					<s n="16" xml:lang="la" type="auto">Si quid et in posterum de illius miserrimi regni statu acceperis, ne graveris, quaeso, ad me perscribere; prodest enim ad veram pietatem tam manifesta irae divinae signa cognoscere, quae homines pios admonent et poenitentiam veram in eorum cordibus excitant, ne, si illi deum suis peccatis irritaverint, iisdem poenis subiiciantur.</s>
					<s n="17" xml:lang="la" type="auto">Hoc ut facias, familiariter a te peto, quem me plurimum amare ex multis rerum argumentis iam saepius perspectum habeo.</s>
					<s n="18" xml:lang="la" type="auto">Te rursus enixe rogo, ut, si in re quavis tibi aut tuis prodesse possim, id a me quam amicissime non postules solum, sed etiam flagites.</s>
					<s n="19" xml:lang="la" type="auto">Ego vero, quantum in me situm erit, contendam, ut meum erga te animum omni, qua potero, ratione cognoscas.</s>
				</p>
				<p>
					<s n="20" xml:lang="la" type="auto">Foelicissime vale.</s>
				</p>
				<p>
					<s n="21" xml:lang="la" type="auto">Datum Cracoviae 12. calendas februarii 1570.</s>
				</p>
				<p>
					<s n="22" xml:lang="la" type="auto">Amicus sincerus Stanislaus Mischcowski de Mirow, palatinus et generalis Cracoviensis, capitaneus Ratnensis, Slomnicensis etc. manu propria.</s>
				</p>
				<p>
					<s n="23" xml:lang="la" type="auto">[nur "manu propria" autograph; vor 416:] Reverendo atque clarissimo viro domino Henricho Bullingero seniori, ecclesiae Tigurinae episcopo vigilantissimo, amico et fratri charissimo ac plurimum observando.</s>
				</p>
			</div>
		</body>
	</text>
</TEI>