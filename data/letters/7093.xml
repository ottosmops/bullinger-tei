<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="Brief-TUSTEP-0-37041" n="7093">
	<teiHeader xml:lang="de">
		<fileDesc>
			<titleStmt>
				<title subtype="file">Theodor Beza / [Genf] AN [Heinrich Bullinger], [3. Mai 1567]</title>
			</titleStmt>
			<publicationStmt>
				<publisher>(nicht publiziert)</publisher>
				<pubPlace>(Zürich)</pubPlace>
				<authority>Institut für Schweizerische Reformationsgeschichte (IRG)</authority>
			</publicationStmt>
			<seriesStmt>
				<title subtype="publication">Vorläufige Transkriptionen der HBBW-EditorInnen</title>
				<biblScope type="editor">(nicht ediert, Transkribierer unbekannt)</biblScope>
				<biblScope type="edition">HBBW</biblScope>
				<biblScope type="volume">0</biblScope>
				<biblScope type="volumes">20</biblScope>
				<biblScope type="period">[1547-1575]</biblScope>
				<biblScope type="page">7005/55</biblScope>
				<biblScope type="pages">8412</biblScope>
			</seriesStmt>
			<sourceDesc>
				<msDesc type="Brief" subtype="Autograph" xml:lang="la">
					<msIdentifier>
						<!--
						<repository ref="archive94">
							<name>Zürich StA</name>
							<ref target="https://www.zh.ch/de/direktion-der-justiz-und-des-innern/staatsarchiv.html"/>
						</repository>
						<settlement ref="place587">Zürich</settlement>
						<institution>Staatsarchiv</institution>
						-->
						<repository ref="archive94"/>
						<idno subtype="Autograph">E II 350,55-58</idno>
					</msIdentifier>
					<physDesc/>
					<msContents>
						<msItem>
							<incipit>Non dubito quin acceptis praesertim tot literis diuturnum silentium aegre feras</incipit>
							<textLang>el</textLang>
						</msItem>
					</msContents>
					<additional>
						<listBibl>
							<bibl type="Gedruckt">
								<title>Corr. de Bèze VIII, S. 118-121, Nr. 554</title>
							</bibl>
							<bibl type="Literatur" subtype="Erwähnung">
								<title>A. Mühling: HB's europ. Kirchenpolitik 218</title>
							</bibl>
						</listBibl>
					</additional>
				</msDesc>
				<msDesc type="Brief" subtype="Kopie" xml:lang="la">
					<msIdentifier>
						<!--
						<repository ref="archive43">
							<name>Hamburg SUB</name>
							<ref target="https://www.sub.uni-hamburg.de/startseite.html"/>
						</repository>
						<settlement ref="place204">Hamburg</settlement>
						<institution>Staats- und Universitätsbibliothek</institution>
						-->
						<repository ref="archive43"/>
						<idno subtype="Kopie">Sup. ep. 5, fo 17-18r, Nr. XII</idno>
						<idno subtype="Mikrofilm">IRG</idno>
					</msIdentifier>
					<physDesc/>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/7093">
				<correspAction type="sent">
					<!--
					<persName ref="person890" cert="high">
						<forename cert="high">Theodor</forename>
						<surname cert="high">Beza</surname>
						<persName type="main" ref="person8033>de Bèze (Beza), Théodor</addName>
						<graphic type="portrait" url="portraits/876_Beza_Theodor.jpg"/>
						<ref type="wikipedia" target="https://de.wikipedia.org/wiki/Th%C3%A9odore_de_B%C3%A8ze"/>
						<ref type="gnd" target="https://d-nb.info/gnd/118662864"/>
						<ref type="histhub" target="https://data.histhub.ch/person/11418065"/>
					</persName>
					-->
					<persName ref="person890" cert="high"/>
					<place source="place167" cert="high"/>
					<date when="1567-05-03" cert="low"/>
				</correspAction>
				<correspAction type="received">
					<!--
					<persName ref="person495" cert="low">
						<forename cert="low">Heinrich</forename>
						<surname cert="low">Bullinger</surname>
						<graphic type="portrait" url="portraits/495_Bullinger_Heinrich.jpg"/>
						<ref type="wikipedia" target="https://de.wikipedia.org/wiki/Heinrich_Bullinger"/>
						<ref type="gnd" target="https://d-nb.info/gnd/118517384"/>
						<ref type="histhub" target="https://data.histhub.ch/person/11413754"/>
					</persName>
					-->
					<persName ref="person495" cert="low"/>
				</correspAction>
				<correspContext>
					<ref type="next_chronologically" target="file7094"/>
					<ref type="prev_chronologically" target="file7092"/>
					<ref type="next_correspondence" target="file7096"/>
					<ref type="prev_correspondence" target="file7074"/>
					<ref type="next_correspondence_request" target="file7096"/>
					<ref type="prev_correspondence_request" target="file7062"/>
					<ref type="next_correspondence_reaction" target="file7102"/>
					<ref type="prev_correspondence_reaction" target="file7074"/>
					<ref type="next_same_sender" target="file7096"/>
					<ref type="prev_same_sender" target="file7062"/>
					<ref type="next_same_addressee" target="file7102"/>
					<ref type="prev_same_addressee" target="file7074"/>
					<ref type="next_with_sender_as_addressee" target="file7096"/>
					<ref type="prev_with_sender_as_addressee" target="file7062"/>
					<ref type="next_with_addressee_as_sender" target="file7102"/>
					<ref type="prev_with_addressee_as_sender" target="file7074"/>
				</correspContext>
			</correspDesc>
			<langUsage>
				<language ident="el" usage="0">Griechisch</language>
				<language ident="la" usage="100">Latein</language>
			</langUsage>
		</profileDesc>
		<revisionDesc status="abgeschlossen"/>
	</teiHeader>
	<facsimile>
		<graphic url="7093/Autograph/00 E_II_350__S__55_.tif" n="1"/>
		<graphic url="7093/Autograph/01 E_II_350__S__56_.tif" n="2"/>
		<graphic url="7093/Autograph/02 E_II_350__S__57_.tif" n="3"/>
		<graphic url="7093/Autograph/03 E_II_350__S__58_.tif" n="4"/>
	</facsimile>
	<text xml:lang="la">
		<body>
			<div>
				<p>
					<s n="1" xml:lang="la" type="auto">Non dubito, quin acceptis praesertim tot literis diuturnum silentium meum aegre feras; sed rogo, ut partim occupationibus, quibus et plurimis et maximis si unquam alias obruor, hoc tribuas, partim etiam tabelliorum penuriae, quibus haec nostra satis tuto committi posse putem.</s>
					<s n="2" xml:lang="la" type="auto">Nunc vero, quum ex insperato sese mihi haec oportunitas obtulerit nunc iam ad iter accincto, velim me quoque excusari, quod, quum habeam plurima, de quibus scribam, tamen tam breves accipias.</s>
					<s n="3" xml:lang="la" type="auto">Primum omnium scito tuas omnes esse mihi redditas.</s>
					<s n="4" xml:lang="la" type="auto">Quod tam diligenter tamque tuto curaris d. baroni Saliceto reddendas, magnam tibi gratiam habeo et rogo, ut, si quid hic sumptuum fecisti, ad me perscribas.</s>
					<s n="5" xml:lang="la" type="auto">Quod ad d. baronem ab Alto-Saxo attinet, responsum eius et benevolum et prudens fuit nostro senatui gratissimum; itaque omnes te rogant vehementer, ut, quum primum licebit, gratias illi ingentes nomine totius senatus agas ac respondeas nostros tam egregiae ipsius voluntatis perpetuo memores fore.</s>
					<s n="6" xml:lang="la" type="auto">Res autem ita se habet: fervente de nobis quoquo modo obsidendis rumore putarunt nostri requirere necessitatem, ut quorumvis in se animum tentarent ac eorum quidem inprimis, quorum in se benevolentiam ante vel re vel verbis cognovissent; eo igitur consilio cupiverunt nonnihil etiam cum d. barone agi, ut, si postea opus esset et sociis idem quoque videretur (d. videlicet Bernensibus, a quorum praesidio secundum deum pendemus), eius quoque opera uterentur.</s>
					<s n="7" xml:lang="la" type="auto">Id ergo ut rite et recte fieret, rogabant, ut huc ipse venire non gravaretur, nempe ut re coram cum ipse communicata post in reditu cum sociis aliquid communi consensu statueretur.</s>
					<s n="8" xml:lang="la" type="auto">Nunc vero, dei gratia, nihil hac solicitudine nobis opus videtur; apparet enim Hispanos vix itineris unius diei intervallo ad nos accessuros nec eas habere copias, quas tot iam mensibus iactarunt.</s>
					<s n="9" xml:lang="la" type="auto">Huc accedit, quod satis multi ex iis, quos persecutionum tempore haec civitas excepit, auditis istis rumoribus statim accurrerunt, ad trecentos minimum, delectae fortitudinis plerique et nonnulli quoque rei militaris peritia insignes.</s>
					<s n="10" xml:lang="la" type="auto">Quod ni advenientem turbam missis undique literis repelleremus, certe putarem nos brevi tempore iustum etiam exercitum eumque instructissimum habituros.</s>
					<s n="11" xml:lang="la" type="auto">Istis igitur adiuncti cives praeter Bernense praesidium, quo praecipue uti nobis constitutum est, satis superque nos tutos adversus repentinas invasiones praestabunt, ut petere longius auxilium a quoquam minime oporteat.</s>
					<s n="12" xml:lang="la" type="auto">Haec igitur nostra nunc est conditio, studiis alioqui nostris nihil adhuc per dei gratiam conturbatis.</s>
					<s n="13" xml:lang="la" type="auto">In Gallia ecclesiae satis sunt tranquillae et fortassis metus Anglici belli, ni Caletes restituantur, hostes ad tempus saltem continebit.</s>
				</p>
				<p>
					<s n="14" xml:lang="la" type="auto">Nostros audio interea esse ad omnem eventum paratissimos et ad omnia intentissimos.</s>
					<s n="15" xml:lang="la" type="auto">De Belgico vides me initio non temere desperasse.</s>
					<s n="16" xml:lang="la" type="auto">Dathenus noster per multas mortes tandem ad principem salvus rediit; scribit profligata omnia, expulsos omnes fratres solennibus edictis ipsaque adeo Antverpia dato sex dierum salvo conducto ne Martinistis quidem exceptis, qui nunc iustas perfidiae poenas luunt.</s>
				</p>
				<p>
					<s n="17" xml:lang="la" type="auto">Uranius quoque urbe excessit et in Germaniam parat recessum tandem et ipse profecto iustas luiturus factorum suorum poenas.</s>
					<s n="18" xml:lang="la" type="auto">Solus Broderoclius ab omnibus desertus adhuc fortis manet, sed spe auxiliorum nulla, quum Ludovicus Nassaviensis ne literulam quidem abhinc tres menses, nedum subsidium promissum miserit.</s>
					<s n="19" xml:lang="la" type="auto">In omnibus regionibus omnia plus quam Turcicae crudelitatis plena, et hic quidem est imprudentium consiliorum exitus secundum carnem.</s>
					<s n="20" xml:lang="la" type="auto">Interea tamen non dubito, quin vere piis omnia cooperentur in bonum et patiendo potius quam pugnando nostri tandem illic quoque vincant, quorum vicem aequissimum, imo plane necessarium est, ut assiduis precibus apud dominum lugeamus ac deprecemur.</s>
					<s n="21" xml:lang="la" type="auto">Iam procul dubio de lantagravii senioris morte, Gotta dedita, Iohanne Frederico certis conditionibus captivo, nempe ut sese causam dicturus ad imperii tribunal sistat, Crombachio in ipsius Augusti manus tradito audivisti.</s>
					<s n="22" xml:lang="la" type="auto">Quid sit sequuturum, novit dominus.</s>
					<s n="23" xml:lang="la" type="auto">De Anglicano negotio velim ne aegre feras, quod tam diu literas illinc ad te missas retinuerim, quas nunc ad te remitto.</s>
					<s n="24" xml:lang="la" type="auto">Ego praeter unam illam epistolam Londinensi scriptam, quae tibi a Viburno communicata fuit superioribus vindemiis, nihil prorsus scripsi, et quamvis saepe rogatus a fratribus nolui tamen huic negotio me amplius immiscere, non modo ob eam ipsam causam, quam scribis (nec enim difficile fuit animadvertere morosiores esse nonnullos, quam par esset), sed etiam quia, quicquid ab hac ecclesia proficiscitur, scio illi reginae et quibusdam ipsius assentatoribus ita displicere, ut ne in causa quidem iustissima quicquam prodesse fratribus laborantibus possim.</s>
					<s n="25" xml:lang="la" type="auto">Quod autem attinet ad rem ipsam, etsi<foreign xml:lang="el">επεψς</foreign>, quum tamen contraria videam ab utraque parte affirmari, tamen hoc apud te non possum dissimulare mihi vehementer istam episcopalem dominationem improbari, cuius etiam nullum alium exitum sperare possum quam verae religionis eversionem et eam eiusmodi, ut deteriora futura sint posteriora prioribus.</s>
				</p>
				<p>
					<s n="26" xml:lang="la" type="auto">Vere an temere ista coniiciam, tempus ostendet.</s>
					<s n="27" xml:lang="la" type="auto">Sed video crevisse epistolam, dum expectat nuntius, ut initio nihil opus fuerit brevitatem harum literarum excusare.</s>
					<s n="28" xml:lang="la" type="auto">D. Galteri nostri filius quietus est.</s>
					<s n="29" xml:lang="la" type="auto">De nostratibus a vobis istic admonitis magnam gratiam habemus.</s>
					<s n="30" xml:lang="la" type="auto">Collegae te totumque coetum toto animo salutant et ego quidem inprimis.</s>
				</p>
				<p>
					<s n="31" xml:lang="la" type="auto">Bene vale, mi charissime pater; d. Iesus te servet et venerandae tuae senectuti magis ac magis benedicat.</s>
					<s n="32" xml:lang="la" type="auto">D. Galterum nostrum nominatim cupio salvere.</s>
					<s n="33" xml:lang="la" type="auto">Iterum vale.</s>
					<s n="34" xml:lang="la" type="auto">Genevae 3. maii.</s>
				</p>
				<p>
					<s n="35" xml:lang="la" type="auto">Tuus Beza.</s>
				</p>
				<p>
					<s n="36" xml:lang="la" type="auto">Eximio Christi servo d. Henrico Bullingero, Tigurinae ecclesiae vere fido pastori et patri mihi plurimum observando.</s>
				</p>
			</div>
		</body>
	</text>
</TEI>