<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="Brief-TUSTEP-0-30228" n="4577">
	<teiHeader xml:lang="de">
		<fileDesc>
			<titleStmt>
				<title subtype="file">Stanislaus M Stadnicius / [Dubiecko] AN Heinrich Bullinger, 10. Dezember 1560</title>
			</titleStmt>
			<publicationStmt>
				<publisher>(nicht publiziert)</publisher>
				<pubPlace>(Zürich)</pubPlace>
				<authority>Institut für Schweizerische Reformationsgeschichte (IRG)</authority>
			</publicationStmt>
			<seriesStmt>
				<title subtype="publication">Vorläufige Transkriptionen der HBBW-EditorInnen</title>
				<biblScope type="editor">(nicht ediert, Transkribierer unbekannt)</biblScope>
				<biblScope type="edition">HBBW</biblScope>
				<biblScope type="volume">0</biblScope>
				<biblScope type="volumes">20</biblScope>
				<biblScope type="period">[1547-1575]</biblScope>
				<biblScope type="page">5641/280</biblScope>
				<biblScope type="pages">8412</biblScope>
			</seriesStmt>
			<sourceDesc>
				<msDesc type="Brief" subtype="Autograph" xml:lang="la">
					<msIdentifier>
						<!--
						<repository ref="archive14">
							<name>Bern StB</name>
							<ref target="https://www.kornhausbibliotheken.ch/"/>
						</repository>
						<settlement ref="place41">Bern</settlement>
						<institution>Stadtbibliothek</institution>
						-->
						<repository ref="archive14"/>
						<idno subtype="Autograph">Ms 122,6 f.</idno>
					</msIdentifier>
					<physDesc/>
					<msContents>
						<msItem>
							<author>[Sarnicki, Stanislaus]</author>
							<incipit>Quum a revelato evangelio in hac nostra Polonia ecclesias nostras precibus nobilium virorum Franciscus Stancarus Mantuanus</incipit>
							<textLang>la</textLang>
						</msItem>
					</msContents>
					<additional>
						<listBibl>
							<bibl type="Gedruckt">
								<title>C.O. XVIII, S. 264ff, Nr. 3290</title>
							</bibl>
						</listBibl>
						<note type="Absender">Alias: Stanislaus Stadnicki</note>
						<note type="Empfänger">und Calvin Johannes, Musculus Wolfgang, Vermigli Petrus Martyr, und Pfarrer von Lausanne</note>
					</additional>
				</msDesc>
				<msDesc type="Brief" subtype="Kopie" xml:lang="la">
					<msIdentifier>
						<!--
						<repository ref="archive96">
							<name>Zürich ZB</name>
							<ref target="https://www.zb.uzh.ch/de/"/>
						</repository>
						<settlement ref="place587">Zürich</settlement>
						<institution>Zentralbibliothek</institution>
						-->
						<repository ref="archive96"/>
						<idno subtype="Kopie">Ms S 98,204</idno>
					</msIdentifier>
					<physDesc/>
				</msDesc>
				<msDesc type="Brief" subtype="Kopie" xml:lang="la">
					<msIdentifier>
						<!--
						<repository ref="archive94">
							<name>Zürich StA</name>
							<ref target="https://www.zh.ch/de/direktion-der-justiz-und-des-innern/staatsarchiv.html"/>
						</repository>
						<settlement ref="place587">Zürich</settlement>
						<institution>Staatsarchiv</institution>
						-->
						<repository ref="archive94"/>
						<idno subtype="Kopie">E II 341,3598 (unten)-3599v</idno>
					</msIdentifier>
					<physDesc/>
				</msDesc>
				<msDesc type="Brief" subtype="Kopie" xml:lang="la">
					<msIdentifier>
						<!--
						<repository ref="archive94">
							<name>Zürich StA</name>
							<ref target="https://www.zh.ch/de/direktion-der-justiz-und-des-innern/staatsarchiv.html"/>
						</repository>
						<settlement ref="place587">Zürich</settlement>
						<institution>Staatsarchiv</institution>
						-->
						<repository ref="archive94"/>
						<idno subtype="Kopie">E II 371,816 f.</idno>
					</msIdentifier>
					<physDesc/>
				</msDesc>
				<msDesc type="Brief" subtype="Kopie" xml:lang="la">
					<msIdentifier>
						<!--
						<repository ref="archive12">
							<name>Bern BB</name>
							<ref target="https://www.burgerbib.ch/de"/>
						</repository>
						<settlement ref="place41">Bern</settlement>
						<institution>Burgerbibliothek</institution>
						-->
						<repository ref="archive12"/>
						<idno subtype="Kopie">Cod. 122, f 6r-7r, Nr. 2</idno>
					</msIdentifier>
					<physDesc/>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/4577">
				<correspAction type="sent">
					<!--
					<persName ref="person2883" cert="high">
						<forename cert="high">Stanislaus M</forename>
						<surname cert="high">Stadnicius</surname>
						<persName type="main" ref="person2876>Stadnicki, Stanislaus</addName>
					</persName>
					-->
					<persName ref="person2883" cert="high"/>
					<place source="place122" cert="high"/>
					<date when="1560-12-10" cert="low"/>
				</correspAction>
				<correspAction type="received">
					<!--
					<persName ref="person495" cert="high">
						<forename cert="high">Heinrich</forename>
						<surname cert="high">Bullinger</surname>
						<note type="Person">und Calvin Johannes, Musculus Wolfgang, Vermigli Petrus Martyr, und Pfarrer von Lausanne</note>
						<graphic type="portrait" url="portraits/495_Bullinger_Heinrich.jpg"/>
						<ref type="wikipedia" target="https://de.wikipedia.org/wiki/Heinrich_Bullinger"/>
						<ref type="gnd" target="https://d-nb.info/gnd/118517384"/>
						<ref type="histhub" target="https://data.histhub.ch/person/11413754"/>
					</persName>
					-->
					<persName ref="person495" cert="high"/>
				</correspAction>
				<correspContext>
					<ref type="next_chronologically" target="file4578"/>
					<ref type="prev_chronologically" target="file4576"/>
					<ref type="next_correspondence" target="file4992"/>
					<ref type="prev_correspondence" target=""/>
					<ref type="next_correspondence_request" target="file4992"/>
					<ref type="prev_correspondence_request" target=""/>
					<ref type="next_correspondence_reaction" target=""/>
					<ref type="prev_correspondence_reaction" target=""/>
					<ref type="next_same_sender" target="file4992"/>
					<ref type="prev_same_sender" target=""/>
					<ref type="next_same_addressee" target="file4595"/>
					<ref type="prev_same_addressee" target="file4576"/>
					<ref type="next_with_sender_as_addressee" target="file4992"/>
					<ref type="prev_with_sender_as_addressee" target=""/>
					<ref type="next_with_addressee_as_sender" target="file4595"/>
					<ref type="prev_with_addressee_as_sender" target="file4576"/>
				</correspContext>
			</correspDesc>
			<langUsage>
				<language ident="la" usage="100">Latein</language>
			</langUsage>
		</profileDesc>
		<revisionDesc status="abgeschlossen"/>
	</teiHeader>
	<facsimile/>
	<text xml:lang="la">
		<body>
			<div>
				<p>
					<s n="1" xml:lang="la" type="auto">Reverendissimis atque clarissimis viris Iohanni Calvino, Wolfgango Musculo, Heinricho Bullingero, Petro Martyri et Lausan[n]ensi[s] ecclesiae, fratribus et amicis suis charissimis S. P. D. Cum a revelato evangelio, viri doctissimi, in hac nostra Polonia ecclesias nostras precibus nobilium virorum Franciscus Stancarus Mantuanus, qui nunc est in iurisdi[c]tione mea, initio reformasset in vera doctrina et confessione Christi, pace charitateque christiana, magno cum gaudio spiritus permanentes deum unanimes celebrabamus.</s>
					<s n="2" xml:lang="la" type="auto">Ingens tum gratulatio piorum omnium et quotidiana ad puram religionem accessio, contra vero pontificiorum de regno ipsorum ruituro magna trepidatio exorta est.</s>
				</p>
				<p>
					<s n="3" xml:lang="la" type="auto">Sed ecce per absentiam Stancari ex ministris nostris doctrinam de trinitate et mediatore Christo domino primum quidem clam et apud paucos, deinde palam et apud omnes perturbare et corrumpere conati sunt, id quod sane effecerunt.</s>
					<s n="4" xml:lang="la" type="auto">Posteaquam vero Stancarus vocatus in Poloniam reversus esset et contaminatam doctrinam de his duobus articulis atque etiam alia mala animadvertisset, dedit operam, ut ecclesias ad pristinam et catholicam fidem revocaret.</s>
					<s n="5" xml:lang="la" type="auto">Verum isti novarum rerum gloriae atque dominandi cupidi adversus Stancarum insurgunt clamantes indignum esse, ut in oculis nostris versetur.</s>
					<s n="6" xml:lang="la" type="auto">Unde ex ecclesiis ipsum eiecerunt et inhumaniter proscripserunt, quemadmodum ex scriptis ipsius Stancari, quae ad vos per nuncium nostrum Christophorum P. Leopolitanum mittimus, cognoscetis.</s>
					<s n="7" xml:lang="la" type="auto">Quo quidem schismate pontificii recreati regnum suum stabile fore gaudent, vires, vires et animum adversus nos recolligunt atque ita, dum nos a nobis invicem consumi vident, magna cum laetitia triumphos ducunt, quo fit, ut miserabilis sit status ecclesiarum nostrarum.</s>
				</p>
				<p>
					<s n="8" xml:lang="la" type="auto">His tantis malis remedium adhibere cum nonnullis viris piis et prudentibus saepe laboravi, videlicet ut pax et concordia inter ipsos et Stancarum revocari possit, et quoniam scripta vestra tantam apud nos authoritatem obtinuerunt, ut plerique piaculum esse putant ab eis quam minimum dissentire, conatus sum, quantum poteram, ostendere non solum veteres, verum etiam vos in scriptis vestris eadem, quae et Stancarus de trinitate et mediatore docere.</s>
					<s n="9" xml:lang="la" type="auto">Illi prolatis in medium quibusdam literis sub nomine vestro impressis et quodam libello Philippi Melanthonis confessioneque Helti vos non aliter, quam ibi scriptum esset, de trinitate et mediatore sentire audacter affirmant, id quod nobis nulla prorsus ratione persuaderi potest.</s>
					<s n="10" xml:lang="la" type="auto">Videmus enim et literas illas et alia scripta memorata scriptis vestris plane ex diametro esse contraria.</s>
					<s n="11" xml:lang="la" type="auto">Incredibile, inquam, nobis videtur, ut credamus vos tale aliquid scripsisse, quod doctrinae vestrae, quam de trinitate et mediatore in libris vestris nihil plane a verbo dei et orthodoxa ecclesia discedentes tradidistis, repugnaret vosque a pristina doctrina defecisse argueret, tametsi quidam ex adversariis Stancari hos sparserint rumores: deum videlicet propter peccata nostra hoc mysterium de trinitate occultasse maioribus nostris, nunc vero primum per gratiam vobis et aliis sanctis suis revelasse ac propterea vos de hoc trinitatis articulo simulque etiam mediatoris veterem doctrinam retractasse.</s>
					<s n="12" xml:lang="la" type="auto">Quod de vobis ut credamus, tametsi (ut dixi) nulla ratione possumus adduci, imo vero etiamsi totus mundus hic periclitetur nobis in ea mediatoris fide, quam et Stancarus docet et vos libris vestris profitemini, standum esse persuasum habeamus, tamen ut nonnullis infirmis et simplicibus, qui ab authoritate literarum vestrarum, quarum superius facta est mentio, pendent, satisfaciamus, hunc nostrum nuncium ad vos mittimus, ut scilicet a vobis de tota illa re certiores efficiamur.</s>
					<s n="13" xml:lang="la" type="auto">Vos inquam, viri clarissimi, quorum nomen apud nos celeberrimum est, maiorem in modum petimus, velitis perscribere ad nos, num doctrinam de trinitate et mediatore, quae in libris vestris impressis habetur, illis literis retractaveritis necne, hoc est, num adhuc cum veteri ecclesia credatis patrem, filium et spiritum sanctum esse unum deum, unam essentiam vel substantiam trium personarum, unam voluntatem et unam operationem et Christum dominum esse mediatorem secundum humanitatem et non secundum divinitatem, hoc est, Christum orare, supplicare, intercedere et id genus reliqua facere secundum humanam naturam et non divinam, ut in vestris libris videre est, necne.</s>
					<s n="14" xml:lang="la" type="auto">Hanc enim veterem et veram doctrinam isti novarum rerum studiosi nomine et authoritate vestra damnant et ter maledictam vociferantur.</s>
					<s n="15" xml:lang="la" type="auto">Quam quidem doctrinam ipsorum tum ex nostro nuncio, tum ex libris Stancari planius intelligetis atque etiam artem in ea promovenda cognoscetis, siquidem hoc tempore iam non tam libere et clare his articulis, sicuti ab initio fecerunt, contradicunt neque sibi satis constant, ut plane fusos esse appareat.</s>
				</p>
				<p>
					<s n="16" xml:lang="la" type="auto">Nam ubi Stancarus sese illis opposuit, obfirmato et pertinaci animo cedere nolebant, nunc vero conscientia et pudore malae causae frenati, (uti ego suspicor), coeperunt mutare formas loquendi.</s>
					<s n="17" xml:lang="la" type="auto">Antea enim quidam illorum nescio quid de tribus diis, tribus voluntatibus, tribus operationibus in aures nonnullorum sensim insinuabant, symbolum Nicaenum reiiciebant, symbolum vero Athanasii symbolum Sathanasii appellabant; nunc autem unum deum se confiteri dicunt et haec ipsa symbola recipiunt<note type="misc">reiiciunt!</note>.</s>
					<s n="18" xml:lang="la" type="auto">Sed tamen nescio quid obscuri de personis docent et filium dei minorem esse patre etiam in divina natura tradunt in eademque ipsum orantem, supplicantem et intercedentem pro nobis apud deum patrem faciunt, ut ex scriptis illorum et Stancari, quae vobis nuncius noster exhibebit, cognoscetis.</s>
					<s n="19" xml:lang="la" type="auto">Quamobrem, viri clarissimi, iterum atque iterum maximo studio rogamus, ut de iis rebus omnibus vestram ad nos clare et perspicue dilucideque perscribatis sententiam, quod vos pro vestra humanitate et in ecclesiam dei singulari studio facturos confidimus.</s>
					<s n="20" xml:lang="la" type="auto">Nos vero omnibus nostris officiis dignitatibus vestris gratificari studebimus.</s>
				</p>
				<p>
					<s n="21" xml:lang="la" type="auto">Dubieczcii 10. decembris anno 1560.</s>
				</p>
				<p>
					<s n="22" xml:lang="la" type="auto">Stanislaus M. Stadnicius de Zmigrod, in Dubieczkii haeres.</s>
				</p>
				<p>
					<note type="address">[Ohne Adresse.]</note>
				</p>
			</div>
		</body>
	</text>
</TEI>