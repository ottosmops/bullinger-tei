<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="Brief-TUSTEP-0-40047" n="8283">
	<teiHeader xml:lang="de">
		<fileDesc>
			<titleStmt>
				<title subtype="file">[Tobias Egli] / Chur AN [Heinrich Bullinger], 5. Juni 1570</title>
			</titleStmt>
			<publicationStmt>
				<publisher>(nicht publiziert)</publisher>
				<pubPlace>(Zürich)</pubPlace>
				<authority>Institut für Schweizerische Reformationsgeschichte (IRG)</authority>
			</publicationStmt>
			<seriesStmt>
				<title subtype="publication">Vorläufige Transkriptionen der HBBW-EditorInnen</title>
				<biblScope type="editor">(nicht ediert, Transkribierer unbekannt)</biblScope>
				<biblScope type="edition">HBBW</biblScope>
				<biblScope type="volume">0</biblScope>
				<biblScope type="volumes">20</biblScope>
				<biblScope type="period">[1547-1575]</biblScope>
				<biblScope type="page">7521/69</biblScope>
				<biblScope type="pages">8412</biblScope>
			</seriesStmt>
			<sourceDesc>
				<msDesc type="Brief" subtype="Autograph" xml:lang="la">
					<msIdentifier>
						<!--
						<repository ref="archive94">
							<name>Zürich StA</name>
							<ref target="https://www.zh.ch/de/direktion-der-justiz-und-des-innern/staatsarchiv.html"/>
						</repository>
						<settlement ref="place587">Zürich</settlement>
						<institution>Staatsarchiv</institution>
						-->
						<repository ref="archive94"/>
						<idno subtype="Autograph">E II 377,2477 ff.</idno>
					</msIdentifier>
					<physDesc/>
					<msContents>
						<msItem>
							<incipit>Promisi nuper ... me de omnibus plenius ad te scriturum</incipit>
							<textLang>de</textLang>
						</msItem>
					</msContents>
					<additional>
						<listBibl>
							<bibl type="Gedruckt">
								<title>Graubünden BW III, S. 196-198 E, Nr. 204</title>
							</bibl>
							<bibl type="Gedruckt">
								<title>Museum Helveticum 4, Part. 16, 635-637</title>
							</bibl>
							<bibl type="Literatur" subtype="Zitat">
								<title>Ott, Annales Anabaptistici 150</title>
							</bibl>
							<bibl type="Literatur">
								<title>N. Paulus, Protestantismus und Toleranz 224</title>
							</bibl>
						</listBibl>
						<note type="Absender">Ort unsicher</note>
					</additional>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/8283">
				<correspAction type="sent">
					<!--
					<persName ref="person993" cert="low">
						<forename cert="low">Tobias</forename>
						<surname cert="low">Egli</surname>
						<persName type="main" ref="person8016>Egli (Iconius, Götz), Tobias</addName>
						<ref type="wikipedia" target="https://de.wikipedia.org/wiki/Tobias_Egli"/>
						<ref type="gnd" target="https://d-nb.info/gnd/1089466366"/>
					</persName>
					-->
					<persName ref="person993" cert="low"/>
					<place source="place98" cert="low"/>
					<date when="1570-06-05" cert="low"/>
				</correspAction>
				<correspAction type="received">
					<!--
					<persName ref="person495" cert="low">
						<forename cert="low">Heinrich</forename>
						<surname cert="low">Bullinger</surname>
						<graphic type="portrait" url="portraits/495_Bullinger_Heinrich.jpg"/>
						<ref type="wikipedia" target="https://de.wikipedia.org/wiki/Heinrich_Bullinger"/>
						<ref type="gnd" target="https://d-nb.info/gnd/118517384"/>
						<ref type="histhub" target="https://data.histhub.ch/person/11413754"/>
					</persName>
					-->
					<persName ref="person495" cert="low"/>
				</correspAction>
				<correspContext>
					<ref type="next_chronologically" target="file8284"/>
					<ref type="prev_chronologically" target="file8282"/>
					<ref type="next_correspondence" target="file8287"/>
					<ref type="prev_correspondence" target="file8273"/>
					<ref type="next_correspondence_request" target="file8317"/>
					<ref type="prev_correspondence_request" target="file8271"/>
					<ref type="next_correspondence_reaction" target="file8287"/>
					<ref type="prev_correspondence_reaction" target="file8273"/>
					<ref type="next_same_sender" target="file8317"/>
					<ref type="prev_same_sender" target="file8271"/>
					<ref type="next_same_addressee" target="file8286"/>
					<ref type="prev_same_addressee" target="file8282"/>
					<ref type="next_with_sender_as_addressee" target="file8317"/>
					<ref type="prev_with_sender_as_addressee" target="file8271"/>
					<ref type="next_with_addressee_as_sender" target="file8286"/>
					<ref type="prev_with_addressee_as_sender" target="file8282"/>
				</correspContext>
			</correspDesc>
			<langUsage>
				<language ident="de" usage="0">Deutsch</language>
				<language ident="el" usage="0">Griechisch</language>
				<language ident="la" usage="99">Latein</language>
			</langUsage>
		</profileDesc>
		<revisionDesc status="abgeschlossen"/>
	</teiHeader>
	<facsimile>
		<graphic url="8283/Autograph/00 E_II_377__fol__2477_r_.tif" n="1"/>
		<graphic url="8283/Autograph/01 E_II_377__fol__2477_v_.tif" n="2"/>
		<graphic url="8283/Autograph/02 E_II_377__fol__2478_r_.tif" n="3"/>
		<graphic url="8283/Autograph/03 E_II_377__fol__2478_v_.tif" n="4"/>
	</facsimile>
	<text xml:lang="la">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Promisi nuper, reverendissime d. pater, me de omnibus plenius ad te scripturum.</s>
					<s n="3" xml:lang="la" type="auto">Sed quid rebus et negociolis nostris te tantopere occupatum adeo impudenter obtunderem?</s>
				</p>
				<p>
					<s n="4" xml:lang="la" type="auto">Scribam pauca et potiora.</s>
					<s n="5" xml:lang="la" type="auto">Suscepi causam d. Froschoueri certe utpote et tuam et meam ipsius; paratissimus sum ei inservire et inserviendi occasionem me nactum esse gaudeo, quamvis mallem sine laboribus et periculo rem suam iamiam recuperasset.</s>
					<s n="6" xml:lang="la" type="auto">Certum tamen esse puto nullam iacturam facturum, quod ad hunc debitorem.</s>
					<s n="7" xml:lang="la" type="auto">Eo res redigimus, ut omnia bibliopolae sint excussa, annotata et librorum moles dolio composita in curiam reducta et asservata, donec sciverimus, num d. Froschouerus libris receptis sit sibi ipsi satis facturus; est enim eorum magna copia, et sine dubio ex iis et ipsi d. Froschouero et d. Gesnero satis fieri potest, si velint; sin secus, aedes vendentur aut alia, donec omnibus satis fiat.</s>
					<s n="8" xml:lang="la" type="auto">Sed scripsi omnia ad d. Froschouerum.</s>
					<s n="9" xml:lang="la" type="auto">- Synodus nostra magna fratrum frequentia feliciter nuper successit.</s>
					<s n="10" xml:lang="la" type="auto">Proposui illis periculum et astum hostium de exulibus Mesaucis eiiciendis.</s>
					<s n="11" xml:lang="la" type="auto">Conclusum est dominis Trium Foederum palam facere.</s>
					<s n="12" xml:lang="la" type="auto">Feci.</s>
					<s n="13" xml:lang="la" type="auto">Inpetravimus ab illis decretum vetus de piis exulibus Italia pulsis recipiendis servandum, renovandum et confirmandum esse.</s>
					<s n="14" xml:lang="la" type="auto">Facta sunt omnia.</s>
					<s n="15" xml:lang="la" type="auto">Interim nemo est, qui in autores istos animadvertat, qui contra sanctiones dominorum manifestas temere et improbe Mesaucos exterminare conati sunt.</s>
					<s n="16" xml:lang="la" type="auto">Tacent omnes et ne mussant quidem; tanta est quorundam hominum potentia et tyrannis.</s>
					<s n="17" xml:lang="la" type="auto">Dominus eos destruat ac consilia ipsorum dignetur infatuare.</s>
				</p>
				<p>
					<s n="18" xml:lang="la" type="auto">Impetravimus etiam a dominis, ut omnes ubique Rhaetiae, qui se alterutri religioni, aut evangelicae aut pontificię, detrectant adiungere, eiiciantur e Foederibus.</s>
					<s n="19" xml:lang="la" type="auto">Sic, puto, via praecludetur haereticis et Arrianismo, qui Clavennae suppullulare videbatur.</s>
					<s n="20" xml:lang="la" type="auto">Supplices etiam pro Gardunensibus, de quibus pridem ad te, rogavimus, ut Tyrani manere possent.</s>
				</p>
				<p>
					<s n="21" xml:lang="la" type="auto">Sed frustra omnia.</s>
					<s n="22" xml:lang="la" type="auto">Coguntur Tyrano recedere et alibi in Rhaetia, ubi velint, rem suam agere.</s>
					<s n="23" xml:lang="la" type="auto">Nisi intercessisset etiam tota synodus, fortassis ex Foederibus repulsi fuissent.</s>
					<s n="24" xml:lang="la" type="auto">Sed lupus ille, quem nuper dixi, virus suum occultare et rabiem refrenare aliquantulum coactus fuit, ne manifestiorem sese ipse faceret et fidem tyrannidi suae, quam in Mesaucos exercere voluit, conciliaret.</s>
					<s n="25" xml:lang="la" type="auto">- Dominus legatus regius hisce in comitiis in socium et confoederatum et antea in civem Curiensem ascitus est.</s>
					<s n="26" xml:lang="la" type="auto">Nunc adsunt Itali multi nomine totius Vallis Telinae, qui concessu Rhaetorum sua gravamina, quibus a praesidibus aggravati excoriantur, in sinum popularium exonerent et queruli medicinam et auxilium contra depastores eiuscemodi impetrent.</s>
					<s n="27" xml:lang="la" type="auto">Mirificum factum onera haec a magistratu imponi et deinde oneratis concedi contra magistratum querimoniam apud communitates instituere.</s>
					<s n="28" xml:lang="la" type="auto">Nimirum hac ipsa re abunde testantur, quales sint ipsi <foreign xml:lang="el">εθεργεται και ποιμενεσ λαςν</foreign>.</s>
					<s n="29" xml:lang="la" type="auto">- Ex Italia nihil, quod scriptione magnopere dignum sit.</s>
					<s n="30" xml:lang="la" type="auto">Venetos non mediocriter laesos esse a Turca fama percrebuit; famem vero nunc remollescere et leniri, qua hactenus misere in Italia pressi sunt.</s>
					<s n="31" xml:lang="la" type="auto">Frumentum enim hornum ex regno Cypriae appellere.</s>
					<s n="32" xml:lang="la" type="auto">De caeteris alias.</s>
				</p>
				<p>
					<s n="33" xml:lang="la" type="auto">Commendo tuae me fidei et paternitati, o sydus aureum et luminare totius mundi splendidissimum.</s>
					<s n="34" xml:lang="la" type="auto">Omnes etiam te fratres singulariter salutant, qui fuere in synodo, tibique exoptant omnia salutaria, et ut diu patrem et ducem te nobis omnibus praebere possis, votis communibus et ardentibus a domino petunt.</s>
					<s n="35" xml:lang="la" type="auto">Salutat te etiam d. consul, Pontisella, Carolus etc. - De Gantnero collega quid actum sit, pene praetermiseram.</s>
					<s n="36" xml:lang="la" type="auto">Verum est: iam quater publice officio se suo impudenter abdicavit et functionem resignavit; sed hactenus semper multis precibus ad suggestum reduci voluit.</s>
				</p>
				<p>
					<s n="37" xml:lang="la" type="auto">Postrema autem hac vice neque senatus illum rogare amplius decrevit; sed me vocatum, quid ego illis consulerem, explorare voluerunt.</s>
					<s n="38" xml:lang="la" type="auto">Ego me causam, quam praetexat suae inconstantiae, ignorare respondi; propterea certi nihil me posse respondere nec consulere dixi, paratum autem me fore illum officii sui adhuc semel admonere et, quam causam sic faciundi habeat, penitius explorare.</s>
					<s n="39" xml:lang="la" type="auto">Sic elegerunt polytarcham et Pontisellam, qui mecum, remotis precibus tamen, id apud ipsum expediant.</s>
					<s n="40" xml:lang="la" type="auto">Admonuimus hominem; nihil autem aliud praetendit, nisi quod ab omnibus avaritiae insimularetur et accusaretur; propterea, ne stipendium se accipere avaritia quis putet, se eo potius cariturum, quo omnes videant et re ipsa experiantur, quam suis rebus propriis cupiat esse contentus.</s>
					<s n="41" xml:lang="la" type="auto">Deinde pluribus etiam mores huius mundi taxavit et quam hoc quadriennio, quo laboraverit in domini vinea, nihil prorsus effecerit; cessaturum ergo et alii cessurum, qui fortassis uberiores ex hoc officio fructus decerpere possint; iis se minime viam et aditum praeclusurum.</s>
					<s n="42" xml:lang="la" type="auto">Summa est: imaginatur sibi more fanaticorum quorundam terram novam, in qua nova iustitia regnare debeat, et talem perfectionem sibi pollicetur, quam nunquam in hac mundi senecta inveniet.</s>
					<s n="43" xml:lang="la" type="auto">Mirum autem est illum eo pervenire posse, qui tamen, si proprios sinus et pectoris sui recessus excuteret, multum imperfectionis persentisceret; sed hoc cum aliis etiam anabaptistis habet commune, qui peccata et errores suos non agnoscentes nec videntes, quid manticae a tergo sit, aliena peccata semper ob oculos habent.</s>
					<s n="44" xml:lang="la" type="auto">Ego non solus, sed plurimi fratres alii et inter caeteros d. Campellus, d. Concius, viri perdocti, id vitii [eum] ex nimia familiaritate, quam cum bibliopola contraxit, contraxisse existimant.</s>
					<s n="45" xml:lang="la" type="auto">Eo enim ipso die, cum senatus decreto iu[ri]siurandi sacramento seductor ille eliminandus et relegandus esset, ipsum collega convenit in aedibus, cum illo contulit, sortem nimirum illius deploravit statimque postera die mane, quae fuit dominica, pro suggestu missionem petens aperte decreto et senatusconsulto contradixit, quasi homines sanctos eiiciant et nebulones foveant.</s>
					<s n="46" xml:lang="la" type="auto">Sed utut haec sese habeant, digressi ab illo responsum sperabamus sedaturum postero die.</s>
					<s n="47" xml:lang="la" type="auto">Ecce autem: cum omnes sibi pollicerentur modeste se responsurum, tandem ex praedio suo per puellam suam ad me schedulam mittit, qua affirmat se in suo proposito adhuc persistere et factis demonstrare velle se nihil ex avaritia hactenus egisse.</s>
					<s n="48" xml:lang="la" type="auto">Ego responsum d. consuli exhibui; senatus me rogare, ut de alio collega mihi asciscendo occupari velim.</s>
					<s n="49" xml:lang="la" type="auto">Ego absque tuo consilio nihil hic faciundum respondi, et cum tres ex Rhaetia nostra praesto fuerint et inter hos d. Campellus, qui functionem illam suscepissent, tuo consilio invocato, uter eligendus esset, agere decrevimus.</s>
					<s n="50" xml:lang="la" type="auto">Interim Gantnerus duas omisit conciones, quas ordine requisito habere debuisset; quas ego in tantis turbis, tanta fratrum frequentia habere coactus fui.</s>
					<s n="51" xml:lang="la" type="auto">Cum autem videret miser me in officio tam strenue nihilominus pergere et forsan ex suis rescivisset ecclesiam quoque suam mihi pascendam a dominis esse commissam, donec aut d. Pontisella aut d. Campellus aut alius aliquis tuo suasu a nobis fuisset surrogatus, sponte paucis diebus post ad me venit et consilium novum agendi a me petiit.</s>
					<s n="52" xml:lang="la" type="auto">Ego respondi: 'Mirabilis es homo, mi Gantnere; nonne superioribus diebus satis te, quid ageres, admonuimus; cur non facis tuum officiium?</s>
					<s n="53" xml:lang="la" type="auto">Perge etc.'</s>
					<s n="54" xml:lang="la" type="auto">Sic sponte sese iterum idoneum fecit, qui privatim agere vitam modo decreverat.</s>
					<s n="55" xml:lang="la" type="auto">Permissum est ei a dominis; sed videat, ne talis porro repperiatur.</s>
				</p>
				<p>
					<s n="56" xml:lang="la" type="auto">Ego enim illum ferre amplius nollem, sed potius etc.</s>
					<s n="57" xml:lang="la" type="auto">Haec prolixius, quam necesse fuerat, ad te perscripsi.</s>
					<s n="58" xml:lang="la" type="auto">Quaeso, ignoscas; nam summa festinantia omnia scripsi nec relegi.</s>
					<s n="59" xml:lang="la" type="auto">1570. 5. iunii.</s>
				</p>
				<p>
					<s n="60" xml:lang="la" type="auto">Tuae dominationi et reverentiae subiectissimus et obsequentissimus Thobias Eglius.</s>
				</p>
				<p>
					<s n="61" xml:lang="la" type="auto">Amplissimo viro d. d. Hennrico Bullingero, ecclesiae Tigurinae inclytae <foreign xml:lang="el">επισκοπς</foreign> primario et fidelissimo, domino suo patri honorandissimo.</s>
				</p>
				<p>
					<s n="62" xml:lang="de" type="auto">Zürich.</s>
				</p>
			</div>
		</body>
	</text>
</TEI>