<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="Brief-TUSTEP-0-19020" n="420">
	<teiHeader xml:lang="de">
		<fileDesc>
			<titleStmt>
				<title subtype="file">Sebastian Schertlin / [Basel] AN Heinrich Bullinger / [Zürich], 30. Januar 1549</title>
			</titleStmt>
			<publicationStmt>
				<publisher>(nicht publiziert)</publisher>
				<pubPlace>(Zürich)</pubPlace>
				<authority>Institut für Schweizerische Reformationsgeschichte (IRG)</authority>
			</publicationStmt>
			<seriesStmt>
				<title subtype="publication">Vorläufige Transkriptionen der HBBW-EditorInnen</title>
				<biblScope type="editor">unbekannt</biblScope>
				<biblScope type="edition">HBBW</biblScope>
				<biblScope type="volume">0</biblScope>
				<biblScope type="volumes">20</biblScope>
				<biblScope type="period">[1547-1580]</biblScope>
				<biblScope type="page">1317</biblScope>
				<biblScope type="pages">8412</biblScope>
			</seriesStmt>
			<sourceDesc>
				<msDesc type="Brief" subtype="Autograph" xml:lang="de">
					<msIdentifier>
						<settlement ref="place#587">Zürich</settlement>
						<institution>Staatsarchiv</institution>
						<idno type="Autograph">E II 335,2126</idno>
						<repository ref="archive#94">
							<name>Zürich StA</name>
							<ref target="https://www.zh.ch/de/direktion-der-justiz-und-des-innern/staatsarchiv.html"/>
						</repository>
					</msIdentifier>
					<physDesc/>
					<msContents>
						<msItem>
							<incipit>ich hab ewer schreiben sampt eingelegtem brieflin ordenlich empfangen... Das der kaiser vel potius der an mine missgünstigen abermals häftig anhalten von wegen, das ich die von Costantz</incipit>
							<textLang>la</textLang>
						</msItem>
					</msContents>
				</msDesc>
				<msDesc type="Brief" subtype="Kopie" xml:lang="de">
					<msIdentifier>
						<settlement ref="place#587">Zürich</settlement>
						<institution>Zentralbibliothek</institution>
						<idno type="Kopie">Ms S 69,69</idno>
						<repository ref="archive#96">
							<name>Zürich ZB</name>
							<ref target="https://www.zb.uzh.ch/de/"/>
						</repository>
					</msIdentifier>
					<physDesc/>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/420">
				<correspAction type="sent">
					<persName ref="person#2916" cert="high">
						<forename cert="high">Sebastian</forename>
						<surname cert="high">Schertlin</surname>
						<graphic type="portrait" url="portraits/2916_Schertlin_von_Burtenbach.jpg"/>
						<ref type="wikipedia" target="https://de.wikipedia.org/wiki/Sebastian_Schertlin_von_Burtenbach"/>
					</persName>
					<place source="#28" cert="high">
						<settlement>Basel</settlement>
						<district>Basel-Stadt</district>
						<country>Schweiz</country>
						<geo>47.55839 7.57327</geo>
					</place>
					<date when="1549-01-30" cert="low"/>
				</correspAction>
				<correspAction type="received">
					<persName ref="person#495" cert="high">
						<forename cert="high">Heinrich</forename>
						<surname cert="high">Bullinger</surname>
						<graphic type="portrait" url="portraits/495_Bullinger_Heinrich.jpg"/>
						<ref type="wikipedia" target="https://de.wikipedia.org/wiki/Heinrich_Bullinger"/>
					</persName>
					<place source="#587" cert="high">
						<settlement>Zürich</settlement>
						<district>Zürich</district>
						<country>Schweiz</country>
						<geo>47.370093 8.544054</geo>
					</place>
				</correspAction>
				<correspContext>
					<ref type="next_chronologically" target="files.xml#447"/>
					<ref type="prev_chronologically" target="files.xml#419"/>
					<ref type="next_correspondence" target="files.xml#422"/>
					<ref type="prev_correspondence" target="files.xml#375"/>
					<ref type="next_correspondence_request" target="files.xml#422"/>
					<ref type="prev_correspondence_request" target="files.xml#375"/>
					<ref type="next_correspondence_reaction" target=""/>
					<ref type="prev_correspondence_reaction" target=""/>
					<ref type="next_same_sender" target="files.xml#422"/>
					<ref type="prev_same_sender" target="files.xml#375"/>
					<ref type="next_same_addressee" target="files.xml#448"/>
					<ref type="prev_same_addressee" target="files.xml#415"/>
					<ref type="next_with_sender_as_addressee" target="files.xml#422"/>
					<ref type="prev_with_sender_as_addressee" target="files.xml#375"/>
					<ref type="next_with_addressee_as_sender" target="files.xml#448"/>
					<ref type="prev_with_addressee_as_sender" target="files.xml#415"/>
				</correspContext>
			</correspDesc>
			<langUsage>
				<language ident="la" usage="1">Latein</language>
				<language ident="de" usage="99">Deutsch</language>
			</langUsage>
		</profileDesc>
		<revisionDesc status="abgeschlossen"/>
	</teiHeader>
	<facsimile>
		<graphic url="420/Autograph/00 E_II_335__fol__2126_r_.tif" n="1"/>
		<graphic url="420/Autograph/01 E_II_335__fol__2126_v_.tif" n="2"/>
		<graphic url="420/Autograph/02 E_II_335__fol__2127_r_.tif" n="3"/>
		<graphic url="420/Autograph/03 E_II_335__fol__2127_v_.tif" n="4"/>
		<graphic url="420/Autograph/04 E_II_335__fol__2128_r_.tif" n="5"/>
		<graphic url="420/Autograph/05 E_II_335__fol__2128_v_.tif" n="6"/>
		<graphic url="420/Autograph/06 E_II_335__fol__2125_r_.tif" n="7"/>
		<graphic url="420/Autograph/07 E_II_335__fol__2125_v_.tif" n="8"/>
	</facsimile>
	<text xml:lang="de">
		<body>
			<div>
				<p>
					<s xml:lang="de" type="auto">Würdiger und hochvertrauter, lieber herr, ich hab ewer schreiben sampt eingelegtem brieflin ordenlich empfangen unnd sag auch deßhalb freuntlichen danck.</s>
				</p>
				<p>
					<s xml:lang="de" type="auto">Das der kaiser vel potius ander mine mißgunstigen abermals also häftig anhalten von wegen, das ich die von Costantz in der triebsal getröst und billich mitleidenn mit inen getragen, mich uß der Eidgnosschafft zu vertreibenn, dess hab ich laider gut wissenn, auch das die 5 Ort darzu getrewlichen helffenn, unnd sag euch grossen danck e[wers] guten bedunckens, auch rats etc.</s>
					<s xml:lang="de" type="auto">Ich hab ainmal bei nechstem tag gon Baden unnd darnach zweimal an alle Ort unnd jedes innsonderheit umb glait zu guetlicher verhör geschriben und gebetten, uff welhs mir für antwurt gefallen, sie wöllenn ire botten uf nechsten tag darinnen zu handlen, was gmeiner Eidgnossen nutz und ehre (eher?) sey, abfertigen etc.</s>
					<s xml:lang="de" type="auto">So hab ich minem könig geschriben, clagt und gebetten, sich bei nechstem tag min anzunemen; auch vertrosten mich des konigs gesanten oratores, von mein wegen das best zu thun.</s>
				</p>
				<p>
					<s xml:lang="de" type="auto">Die von Basel haben mir vor 4 wochen sagen lassen, dweil der kaiser also unuffhorlich wider mich schreiben thwe und inen veleicht von min wegen möchte unratt zusteen, so sey ir ratt, das ich mich etlich mont uß der statt thun sol, bis das geruͦcht verganng; sie wellen dannecht weder mein haußhalten, weib noch kinder vertreibenn etc.</s>
					<s xml:lang="de" type="auto">Uf welhes ich mine beschwerden schrifftlich inngelegt.</s>
					<s xml:lang="de" type="auto">Daruf haben sie sich entschlossen, die sach bis auf nechsten tag beruwen zu lassen, darauß ich vermerck, das min sach gmeiner Eidgnossen sach will werden unnd sie gar wenig vorhaben, sich selbs bei iren freihaiten zu erhalten und hanthabenn.</s>
				</p>
				<p>
					<s xml:lang="de" type="auto">Aber ich getrawe dannocht dem lieben got und seiner warhait, gemein Eidgnossenn werdenn mich unverhörten nit ußtreibenn, unnd, da ich nun verhört wurde, sie sollen uß minem ainfalt den grund und warhaftenn bericht vernemen, das sie mich nit allain zu recht unnd billichait werden hanthaben, schützen und schirmen, sonnder auch ain gunstigs mitleiden mit mir tragen.</s>
					<s xml:lang="de" type="auto">Dann es würt sich ye nimmer anders finden, dann das ich in dem laidigen krieg nichts anders, weder das mich min obrikait geheissen und mein versprochne, verpflichte dienst gewesenn, gehandelt; auch dis sach nit min gewesenn.</s>
					<s xml:lang="de" type="auto">Ich wolt gern ain hundert kronen oder zwei verschmiren, so ich nun wüste, wenn oder wahin und das es angelegt were.</s>
				</p>
				<p>
					<s xml:lang="de" type="auto">So bitt ich euch, ir wöllend solch min schreiben her[n] Bernharten von Cham, meinem sonder vertrauten hernn unnd freunt anzeigen, den ich waiß ain sonder mitleiden mit mir tragen wurdet, und das ich seinen, auch hern burgermeister Hab[en] unnd banerhern sondern ratt und gutbedunck[en] darinnen bitten thwe.</s>
				</p>
				<p>
					<s xml:lang="de" type="auto">Unnd was ir also von ime vernemen, mir bei eignem oder sonst gwyssem botten unverzogenlich zuschicken.</s>
				</p>
				<p>
					<s xml:lang="de" type="auto">Das verdiene ich mit hohem vleyß und willen.</s>
					<s xml:lang="de" type="auto">Wa will mich doch unser got hintreiben?</s>
					<s xml:lang="de" type="auto">Wie lang will doch die persecution bei mir verharren?</s>
					<s xml:lang="de" type="auto">Wann ich mich nit allain der hilf des almechtigen vertröstet (dann ich bin ye von allen freunden und der welt verlassen), so were nit wunder, ich verzaget an mir selbs.</s>
				</p>
				<p>
					<s xml:lang="de" type="auto">Mich bedauren nun mine liebe weib unnd kinder, wiewol ich ain gnedigsten konig zu Pfa (Ffa?) hab, der mich gantz wol halt, so hab ich doch vonwegen, das ich mich miner religion nit mercken dürfft lassen, kainen lust hinein.</s>
					<s xml:lang="de" type="auto">Der gnedig, lieb got wöll mir beistendig sein, amen.</s>
				</p>
				<p>
					<s xml:lang="de" type="auto">Ich bin umb 60000f. guts komen; het es nun end.</s>
					<s xml:lang="de" type="auto">Her Bernhart von Cham würt wol wissen, uß was grund und wie ich Costantz getrostet; mir zweifelt gar nichts an ime und andern hernn zu Zürich; sie werdenn mich nit verlassen.</s>
					<s xml:lang="de" type="auto">Ach got, warumb blib ich nit zu Zürich, als ich kranck dahin kamm?</s>
					<s xml:lang="de" type="auto">Ich wolt darumb bezalen 1000 kr[onen] (kronen).</s>
					<s xml:lang="de" type="auto">nun muß ich bsorgen, wann das mall ain meer über mich gemacht würdet, oder das ich uß Basel verrucken mueß, das mich kain Ort mer anneme; so bin ich des Teutschlands gar verwisen und kan nimmermer zu meinem verlust komen.</s>
				</p>
				<p>
					<s xml:lang="de" type="auto">So bin ich der newen zeitungen, so ir mir schreiben, nit hoch erfrewtt, unnd zwifelt mir gar nit, der kaiser, teufel unnd ire anheng lassen an aller geschwinder practica nichts erwinden gegen säxischen stetten, Franckrich und den Eidgnossen und allen denen, die gern cristenlich und erlich lebtenn.</s>
					<s xml:lang="de" type="auto">Sie werden Engelannd, unnd wer inen nutz sein mag, anrichten.</s>
					<s xml:lang="de" type="auto">Aber ich bin getröster hoffnung, mein konig sei nunmer aller diser handlung weis worden; so aollens gmein Eidgnossen auch billich versteen unnd unns arme ellende Schwaben inen lassen ain gut exempel sein, sich kainer des andern glauben, die doch zu allen seiten cristenlich glauben, irren oder verhindern lassenn, (dweil auch kainer für den andern in die hell fart und kainer gern den andern an sein stat in himel last), sich underainander unnd mit ainem konig (der inen menschlich wol zu helffenn vermag) uff news verainparten unnd underainander ainhelligklich verpünden.</s>
					<s xml:lang="de" type="auto">So das beschicht, trag ich wenig sorg, got werde in anseihung der perfidia unnd der grausamen tiranei, tobens und wietens, welhs unnser gotloser gegenthail unuffherlich übet, sein gnad mit unns tailenn, den trachen von unns stürtzen.</s>
					<s xml:lang="de" type="auto">Ich were minsthails gantz unerschrocken, wann solher punt mit got möchte volgen.</s>
					<s xml:lang="de" type="auto">Es würdet sich auch Franckrich nit also ringklich, wie euch geschribet würdet, hinziehen lassen (one Rom ze melden).</s>
				</p>
				<p>
					<s xml:lang="de" type="auto">Hab ich mit disem kaiser den könig zum fünfften mal mit grosser herscraft helffenn überziehenn, dannoch ist er mit hilff gottes, der Eidgnossen und andrer ufrecht belibe, und hat ime der kaiser wenig aberhalten.</s>
					<s xml:lang="de" type="auto">ich bitt euch auch zum höchsten, das ir mir nit für unguͦt welt halten, das ir wellt zu wolher verpuntnüs suadieren und nit (wie ich vernomen) an ewer predigen also hart dargegen sein, wie ir ain zit her gethon haben solt, so seind mir mit got starck gnug.</s>
					<s xml:lang="de" type="auto">Also geschickt kan er nit werden, wenn die Eidgnossen wellen paß vergunnen, wie will er uß dem reich luit wegkbringen?</s>
					<s xml:lang="de" type="auto">Es würdet nit alle winckel verhueten mögen.</s>
					<s xml:lang="de" type="auto">Legt er dann zusätz wider die Aidgnossen, wie ir vermeldet, so mögen sie an andern orten ußbrächen und ine an andern orten im reich angreiffen.</s>
					<s xml:lang="de" type="auto">Ich kan nit anders noch versteen, dann das min konig des pundts mit den Aidgnossen begerlich, glaub auch, er werde bald selbs ain tag ansetzenn und ausschreibenn.</s>
					<s xml:lang="de" type="auto">So solt ir als der hochverstendig bei den ewern zur verainigung und püntnus helffen; alsdann werden wir gewißlichen rüwig sitzen und wol blibenn.</s>
					<s xml:lang="de" type="auto">Das ir vermain, der konig hab von wegen der harten straff ain grosse ungehorsame, die hat der kaiser im reich tausentfeltig mer; er hat uf sich geladen den unwillen aller chur-, fürstenn, grosen hern, stetten, edlen und gemeinden, sie dermassen tirannisch angriffen und ergrempt; wenn es ainmal anfieng zu brechen, wo wurts niemant mer hefften könden.</s>
				</p>
				<p>
					<s xml:lang="de" type="auto">Ich bitt euch, wölt mein schreiben nit für ungut annemen, insonders guter meinung gegen euch beschechen sein verston.</s>
					<s xml:lang="de" type="auto">Ich glaub, der mir das briefli durch euch zu geschickt, hab euch allerlai solher seltzamer newer zeitungen zu geschriben.</s>
					<s xml:lang="de" type="auto">Ich verwarne euch, das ir ime von der Eidgnossen und derselben unnd aller unser handlungen wegen nit wöllen erschrockenlich antwurt geben, sonder machen die sach gegen dem man dapffer und gut, schreibt im auch min sach nit übel steen; dann ich kumm in erfarung, wiewol er seiner condition ledig gegen der statt Augspurg, so ist er doch fuckerischer diener; es seind backvögel; solt veleicht uß euch erfarn wöllen, wie es sich allenthalben bei unnd umb uns hielte.</s>
					<s xml:lang="de" type="auto">Ir kenne diese leut nit recht.</s>
					<s xml:lang="de" type="auto">Doch last mich in vertrawen unvermert; ich gemeins gut, bezeug ich mit got.</s>
				</p>
				<p>
					<s xml:lang="de" type="auto">Beigelegts brieflin bitt ich demselben man, uf erst ir gewisse bottschafft habenn, zukomen zu lassen, und wann euch widerumb von ime etwas zukompt, bitt, mirs unverzogenlich, wa ir nit vergebnen botten, bei aignen zukomen lassenn.</s>
				</p>
				<p>
					<s xml:lang="de" type="auto">Ich thw mich euch frenntlichen bevelhenn unnd gewarte ewers und andrer hern gut beduncken unverzogenlich.</s>
					<s xml:lang="de" type="auto">Die genaden gotts seyen mit unns allen.</s>
				</p>
				<p>
					<s xml:lang="de" type="auto">Datum Basel den 30. Jeners anno 1549.</s>
				</p>
				<p>
					<s xml:lang="la" type="auto">S[ebastian] Schertlin, ritter, [sub]scripsit.</s>
				</p>
				<p>
					<note type="address">[Adresse:]</note>
					<s xml:lang="de" type="auto">Dem würdigen und wolgelerten hern maister Henrichen Bullinger, pfarhern zu Zürich, minem [g]ünstigen hern, zu hannden.</s>
				</p>
			</div>
		</body>
	</text>
</TEI>