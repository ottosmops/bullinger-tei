<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="Brief-TUSTEP-0-20144" n="945">
	<teiHeader xml:lang="de">
		<fileDesc>
			<titleStmt>
				<title subtype="file">Coelius Secundus Curio / [Basel] AN Heinrich Bullinger / [Zürich], 22. Juni 1550</title>
			</titleStmt>
			<publicationStmt>
				<publisher>(nicht publiziert)</publisher>
				<pubPlace>(Zürich)</pubPlace>
				<authority>Institut für Schweizerische Reformationsgeschichte (IRG)</authority>
			</publicationStmt>
			<seriesStmt>
				<title subtype="publication">Vorläufige Transkriptionen der HBBW-EditorInnen</title>
				<biblScope type="editor">(nicht ediert, Transkribierer unbekannt)</biblScope>
				<biblScope type="edition">HBBW</biblScope>
				<biblScope type="volume">0</biblScope>
				<biblScope type="volumes">20</biblScope>
				<biblScope type="period">[1547-1575]</biblScope>
				<biblScope type="page">2061</biblScope>
				<biblScope type="pages">8412</biblScope>
			</seriesStmt>
			<sourceDesc>
				<msDesc type="Brief" subtype="Autograph" xml:lang="la">
					<msIdentifier>
						<!--
						<repository ref="archive96">
							<name>Zürich ZB</name>
							<ref target="https://www.zb.uzh.ch/de/"/>
						</repository>
						<settlement ref="place587">Zürich</settlement>
						<institution>Zentralbibliothek</institution>
						-->
						<repository ref="archive96"/>
						<idno subtype="Autograph">Ms F 62,181 f.</idno>
					</msIdentifier>
					<physDesc/>
					<msContents>
						<msItem>
							<incipit>Videris me sequi Bucerum scribis, optime frater, in quodam nostrae institutionis loco</incipit>
							<textLang>la</textLang>
						</msItem>
					</msContents>
					<additional>
						<listBibl>
							<bibl type="Literatur" subtype="Erwähnung">
								<title>Markus Kutter, C.S. Curione (Briefverzeichnis Nr. 56, S. 297)</title>
							</bibl>
						</listBibl>
					</additional>
				</msDesc>
				<msDesc type="Brief" subtype="Kopie" xml:lang="la">
					<msIdentifier>
						<!--
						<repository ref="archive96">
							<name>Zürich ZB</name>
							<ref target="https://www.zb.uzh.ch/de/"/>
						</repository>
						<settlement ref="place587">Zürich</settlement>
						<institution>Zentralbibliothek</institution>
						-->
						<repository ref="archive96"/>
						<idno subtype="Kopie">Ms S 72,260</idno>
					</msIdentifier>
					<physDesc>
						<objectDesc/>
						<sealDesc>
							<seal><p>Siegelspur</p></seal>
						</sealDesc>
					</physDesc>
				</msDesc>
				<msDesc type="Brief" subtype="Kopie" xml:lang="la">
					<msIdentifier>
						<!--
						<repository ref="archive96">
							<name>Zürich ZB</name>
							<ref target="https://www.zb.uzh.ch/de/"/>
						</repository>
						<settlement ref="place587">Zürich</settlement>
						<institution>Zentralbibliothek</institution>
						-->
						<repository ref="archive96"/>
						<idno subtype="Kopie">Ms F 154,67v-68v (Nr. 20, 12)</idno>
						<idno subtype="Hinweis">Kopie von Chorherr J.J. Breitinger</idno>
					</msIdentifier>
					<physDesc/>
					<msContents>
						<msItem>
							<author>Breitinger, Johann Jakob</author>
							<textLang>la</textLang>
						</msItem>
					</msContents>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/945">
				<correspAction type="sent">
					<!--
					<persName ref="person745" cert="high">
						<forename cert="high">Coelius Secundus</forename>
						<surname cert="high">Curio</surname>
						<persName type="main" ref="person714>Curione, Celio Secondo</addName>
						<graphic type="portrait" url="portraits/714_Curione_Celio_Secondo.jpg"/>
						<ref type="wikipedia" target="https://de.wikipedia.org/wiki/Celio_Secondo_Curione"/>
						<ref type="gnd" target="https://d-nb.info/gnd/10407440X"/>
						<ref type="histhub" target="https://data.histhub.ch/person/11414681"/>
					</persName>
					-->
					<persName ref="person745" cert="high"/>
					<place source="place28" cert="high"/>
					<date when="1550-06-22" cert="low"/>
				</correspAction>
				<correspAction type="received">
					<!--
					<persName ref="person495" cert="high">
						<forename cert="high">Heinrich</forename>
						<surname cert="high">Bullinger</surname>
						<graphic type="portrait" url="portraits/495_Bullinger_Heinrich.jpg"/>
						<ref type="wikipedia" target="https://de.wikipedia.org/wiki/Heinrich_Bullinger"/>
						<ref type="gnd" target="https://d-nb.info/gnd/118517384"/>
						<ref type="histhub" target="https://data.histhub.ch/person/11413754"/>
					</persName>
					-->
					<persName ref="person495" cert="high"/>
					<place source="place587" cert="high"/>
				</correspAction>
				<correspContext>
					<ref type="next_chronologically" target="file946"/>
					<ref type="prev_chronologically" target="file944"/>
					<ref type="next_correspondence" target="file984"/>
					<ref type="prev_correspondence" target="file897"/>
					<ref type="next_correspondence_request" target="file1098"/>
					<ref type="prev_correspondence_request" target="file897"/>
					<ref type="next_correspondence_reaction" target="file984"/>
					<ref type="prev_correspondence_reaction" target="file601"/>
					<ref type="next_same_sender" target="file1098"/>
					<ref type="prev_same_sender" target="file897"/>
					<ref type="next_same_addressee" target="file958"/>
					<ref type="prev_same_addressee" target="file936"/>
					<ref type="next_with_sender_as_addressee" target="file1098"/>
					<ref type="prev_with_sender_as_addressee" target="file897"/>
					<ref type="next_with_addressee_as_sender" target="file958"/>
					<ref type="prev_with_addressee_as_sender" target="file936"/>
				</correspContext>
			</correspDesc>
			<langUsage>
				<language ident="la" usage="100">Latein</language>
			</langUsage>
		</profileDesc>
		<revisionDesc status="abgeschlossen"/>
	</teiHeader>
	<facsimile>
		<graphic url="945/Autograph/00 Ms F 62 (181f)_00001.tif" n="1"/>
		<graphic url="945/Autograph/01 Ms F 62 (181f)_00002.tif" n="2"/>
		<graphic url="945/Autograph/02 Ms F 62 (181f)_00003.tif" n="3"/>
		<graphic url="945/Autograph/03 Ms F 62 (181f)_00004.tif" n="4"/>
	</facsimile>
	<text xml:lang="la">
		<body>
			<div>
				<p>
					<s n="1" xml:lang="la" type="auto">C[aelius] Per Christum Iesum unicum servatorem S. P. D.</s>
				</p>
				<p>
					<s n="2" xml:lang="la" type="auto">Videris me sequi Bucerum scribis, optime frater, in quodam nostrae institutionis loco, ubi non de coena domini tracto, sed ascensionis domini locum et caput explicare pro Christi dignitate proque mea tenuitate contendo.</s>
					<s n="3" xml:lang="la" type="auto">Opinaris enim tu cum Gvalthero mihi charissimo me eum locum non de loci et spacii, sed conditionis tantum mutatione explicare, quod quidem longe secus habet, et vos ipsi in hanc suspitionem nunquam venissetis, si, quae illic scribimus, paulo diligentius expendissetis.</s>
					<s n="4" xml:lang="la" type="auto">Duplicem enim vobiscum commutationem statuimus, unam loci, alteram conditionis.</s>
					<s n="5" xml:lang="la" type="auto">Id ipsum vos illa mea verba dicere poterant, quae, ubi de mutata conditione docuimus, quasi alteram commutationis partem statim subiungimus.</s>
					<s n="6" xml:lang="la" type="auto">Ea autem sic habent: "Quodsi in coelum ascendit, quin potius super omnes caelos atque ad dei thronum, id equidem decuit, ut eius tum abiectioni tum humilitate ex altera parte sublimitas altitudinis responderet."</s>
					<s n="7" xml:lang="la" type="auto">Quibus verbis non dignitatis modo gradu, sed etiam locorum intervallis eum et discessisse et evectum sublimen fuisse aperte confitemur.</s>
				</p>
				<p>
					<s n="8" xml:lang="la" type="auto">Reprehenditis deinde, quod scripserim Christum ita ascendisse, ut etiam descenderat.</s>
					<s n="9" xml:lang="la" type="auto">Id tu omnibus modis negas.</s>
					<s n="10" xml:lang="la" type="auto">Descendit, inquis, deus, ascendit deus et homo etc.</s>
					<s n="11" xml:lang="la" type="auto">Hic fallacia subest ea, cum omnino esse dicitur, quod ex parte est: Descendit deus, ascendit deus simul et homo, verum est, sed hoc non complectitur omnes descedendi ascendendique modos, sed unum tantum, eum nimirum, quo Christi natura significatur.</s>
					<s n="12" xml:lang="la" type="auto">Sed est alius modus, qui ad conditionem qualitatemque refertur.</s>
					<s n="13" xml:lang="la" type="auto">Hunc ego statim ibidem declaravi, cum dixi: Descenderat enim a gloria ad ignominiam, postea ab ignominia ascendit ad gloriam.</s>
					<s n="14" xml:lang="la" type="auto">Quodsi fallacia eam esse velis, quae in verbi homonyma spectatur, quod descendendi et ascendendi verba homonyma sint, facile assentiar.</s>
					<s n="15" xml:lang="la" type="auto">At quid, amabo te, mi Bullingere, diceres, si Christi domini atque magistri verba secutus dixissem:</s>
				</p>
				<p>
					<s n="16" xml:lang="la" type="auto">Nemo ascendit in coelum, nisi qui descendit e coelo, filius hominis, qui est in coelo?</s>
					<s n="17" xml:lang="la" type="auto">Quid item, si Pauli apostoli: Qui descendit, inquit, idem ille est, qui etiam ascendit super omnes coelos, ut impleret omnia.</s>
					<s n="18" xml:lang="la" type="auto">Quodsi etiam ita dixissem, cum meam de coena domini sententiam perspectam habeatis, in optimam tamen partem interpraetari debuissetis.</s>
					<s n="19" xml:lang="la" type="auto">Nunc autem minus dixi, levioribus sum usus verbis; nam non naturas, sed modum et conditionem ac potius ascendendi descendendique proportionem et contrariam relationem quandam notavi, id quod particula illa "ita" vel "sicut" docere poterat.</s>
					<s n="20" xml:lang="la" type="auto">Sed ad alia veniamus: Accipitis et probatis meam de Christi praesentia similitudinem, cum dico solem istum Christi praesentiae imaginem quandam esse; qui etsi in coelo manet, omnibus tamen praesens adest.</s>
					<s n="21" xml:lang="la" type="auto">Cur non ad hanc quoque regulam alia omnia, si qua erant vobis dubia, quae de Christi praesentia dissero, non exigitis?</s>
					<s n="22" xml:lang="la" type="auto">Ad finem enim et spiritum totam Christi refero praesentiam.</s>
					<s n="23" xml:lang="la" type="auto">Docent illa verba, quae paulo ante eum locum, quem vos notastis, leguntur; sic enim sonant: Spiritu alia nisi spiritus oculo non cernuntur.</s>
					<s n="24" xml:lang="la" type="auto">Si quis Christum videre avet, oculis aperiat non quidem corporis, sed mentis et fidei.</s>
					<s n="25" xml:lang="la" type="auto">Quod etiam ibidem praeter alia ex Paulo confirmo, qui dicit Christum per fidem in cordibus nostris habitare; fidem enim si vera est et integra, totum, verum, integrumque Christum videt unoque intuitu, non humanitatem alibi, alibi divinitatem, sed deum et hominem, unum Christum dominum nostrum cernit.</s>
					<s n="26" xml:lang="la" type="auto">Verum illud inprimis vobis videtur absurdum, quod eum praesentem dico, non per solum spiritum, sed persona quoque ipsius, et hic usitatam de persona sententiam mihi subiicis, qua utraque Christi natura, divina nimirum et humana, significatur.</s>
					<s n="27" xml:lang="la" type="auto">Ego, mi Bullingere, istam de persona Christi sententiam amplector:</s>
				</p>
				<p>
					<s n="28" xml:lang="la" type="auto">Christi naturas ut non confundo ita non distraho, sed utramque naturam in uno Christo omni asseveratione confiteor.</s>
					<s n="29" xml:lang="la" type="auto">Unus enim est, inquit Paulus, mediator dei et hominum: homo Christus Iesus.</s>
					<s n="30" xml:lang="la" type="auto">Iam si hunc Christum in propria persona, ut nos Itali loquimur, id est totum, verum et integrum, non distractum et divisum, non fictum, non aliqua parte diminutum oculis fidei, spiritus sancti opera et illustratione praesentem esse dico, nihil absurdum, nihil papisticum hoc est impium, nihil ab apostolorum doctrina, nihil a verae ecclesiae consuetudine alienum me aut credere aut docere aut affirmare puto.</s>
					<s n="31" xml:lang="la" type="auto">Quod autem mihi non concedis ex Christi spiritu praesentiam Christi confirmanti, quid velis, ignoro.</s>
				</p>
				<p>
					<s n="32" xml:lang="la" type="auto">Est enim spiritus munus nobis Christum ostendere et mentis oculos illustrare, ut etiam abditissima dei scrutentur et videant; nam spiritus omnia rimatur, inquit Paulus, etiam arcana dei.</s>
					<s n="33" xml:lang="la" type="auto">Hoc spiritu cum Stephano videmus coelos apertos et Iesum non modo sedentem, verum etiam stantem ad dexteram virtutis dei.</s>
				</p>
				<p>
					<s n="34" xml:lang="la" type="auto">Quemadmodum enim, ubicunque est spiritus dei, ibi est deus, sic et, ubicunque est spiritus Christi, ibi Christum, imo etiam patrem esse fateri debemus.</s>
					<s n="35" xml:lang="la" type="auto">Si quis diligit me, inquit Christus, sermonem meum servabit, et pater meus diliget eum, et ad eum veniemus et mansionem apud eum faciemus.</s>
				</p>
				<p>
					<s n="36" xml:lang="la" type="auto">Item: Ubicunque fuerint duo tresve nomine meo congregati, in medio ipsorum ego sum.</s>
				</p>
				<p>
					<s n="37" xml:lang="la" type="auto">Nec enim idcirco eum spiritum suum misisse credendum est, ut ipse perpetuo abesset a nobis; sed idcirco datur spiritus ille sanctus, ut Christum veridicum esse credamus, qui et dixit: Data est mihi omnis potestas in coelo et in terra, et paulo post: Et ecce, inquit, ego vobiscum sum omnibus diebus usque ad consummationem saeculi.</s>
				</p>
				<p>
					<s n="38" xml:lang="la" type="auto">Ecce ego, inquit, non modo spiritu meo, sed totus, quantusquantus sum, in propria (ut nostri dicunt) persona.</s>
					<s n="39" xml:lang="la" type="auto">Nec est tamen, quod timeatis me hac doctrina Christum de coelo sevocare atque in panem et vinum includere sive, ut tuis utar verbis, alchumistica ratione distillare, quam artem nec didici unquam, nec exercui.</s>
					<s n="40" xml:lang="la" type="auto">Diversa enim sunt omnino haec Christum solem verum atque divinum cunctis praesentem adesse et in panem includi; coenam enim suam idcirco instituit, ut eorum, quae pro nobis in diebus carnis suae, id est in humilitatis statu egisset et gessisset, relinqueret monumentum.</s>
					<s n="41" xml:lang="la" type="auto">In coelum vero ascendit, ut coram deo pro nobis appareret, regnum suum, id est ecclesiam, divinitus administraret, omnibus, qui eum per fidem invocarent, praesens eidem momento adesset.</s>
				</p>
				<p>
					<s n="42" xml:lang="la" type="auto">Miror porro, cum ea quoque, quae de capite Christo et membris eius dixi, comprobetis, cur non pari ratione, quae de spiritu ad Christi praesentiam accommodavi, intelligatis.</s>
					<s n="43" xml:lang="la" type="auto">Debuerant enim, quae de sole, de capite deque verbo evangelii eodem loco disserui, reliquis locis lucem afferre et a vobis omnem dubitationem amovere.</s>
					<s n="44" xml:lang="la" type="auto">Nunquam enim nos Christi praesentiam vel conspectum crassis istis et corporeis oculis sensibusve subiecimus, sed piae mentis, sed fidei, sed spiritus, nisi velit ipse, ut quibusdam fecit, se oculis etiam corporis aspectabilem exhibere.</s>
					<s n="45" xml:lang="la" type="auto">Quare iuxta meum canonem, quem ex illis perspicuis et certis notis colligere potuistis, nihil aliud efficere quisquam iure poterit, nihil concludere, quam Christum spiritualiter cum sua ecclesia conciunctum esse, suae ecclesiae spiritualiter adesse praesentem, nullis intervallis locorum ita disiunctum abesse, quin praesto sit et ad manum afflictis porrigendam et scelestos et impios coercendos; quae res magnam affert piis animis, sed infirmis et luctantibus consolationem et pium quendam timorem, cum sciunt Christum dominum ita perpetuo praesentem esse, ut omnia eorum facta dictaque observet.</s>
				</p>
				<p>
					<s n="46" xml:lang="la" type="auto">Ex his igitur puto te satis videre, mi Bullingere observandissime, me nullo magno periculo ex penna aliorumve verborum usurpatione, si modo recte, ut par est, intelligantur, implicuisse.</s>
					<s n="47" xml:lang="la" type="auto">Quodsi haec non satisfaciunt, rescribe; nam omnibus modis vobis satisfacere conabor.</s>
					<s n="48" xml:lang="la" type="auto">Volui enim haec pauca aperte et simpliciter respondere, sine colore ullo aut fuco, quibus tamen nunquam vel ad veritatem tegendam vel evertendam sum abusus, sed ad eandem lenius, interdum etiam potentius, persuadendam.</s>
					<s n="49" xml:lang="la" type="auto">Tibi vero, optime frater, magnam habeo gratiam, quod me, amice, de quibus ambigebas, admonuisti, et una etiam d. Gvalthero, quem in lingua Italica eo progressum esse video, et gaudeo, ut mea scripta non intelligere modo, sed etiam giudicare possit.</s>
					<s n="50" xml:lang="la" type="auto">Utinam ego tantum in Germanica profecissem; sed spitacus iam grandior, ut aiunt, ineptus ad voces discendas est.</s>
				</p>
				<p>
					<s n="51" xml:lang="la" type="auto">Vidi, quae prioribus literis de adolescentibus illis vestris scripsisti.</s>
				</p>
				<p>
					<s n="52" xml:lang="la" type="auto">Castigationem laudo, qua de re collegas etiam meos tuo nomine commonebo, ut et ipsi ad evigilandum nonnihil excitentur, quamquam id video sedulo curari.</s>
					<s n="53" xml:lang="la" type="auto">Verum iuvenum hoc tempore perversitas omnem vel fallit vel superat bonorum virorum diligentiam.</s>
					<s n="54" xml:lang="la" type="auto">De d. Ioanne Hopero, quod scripsisti, gratum fecisti.</s>
					<s n="55" xml:lang="la" type="auto">Ego ad illum proxime scripsi et ab eo vicissim literas expecto.</s>
					<s n="56" xml:lang="la" type="auto">Vale, optime frater, et uxorem cum dulcissimis liberis nostro nomine saluta.</s>
					<s n="57" xml:lang="la" type="auto">Generos quoque tuos, iuvenes lectissimos, meo vicissim nomine plurimum una cum d. Gvalthero salvere iubebis.</s>
					<s n="58" xml:lang="la" type="auto">Basileae 10. calendas iulias 1550.</s>
				</p>
				<p>
					<s n="59" xml:lang="la" type="auto">Tuus ex animo sinceraque fide C[oelius] S[ecundus] C[urio].</s>
				</p>
				<p>
					<note type="address">[Ohne Adresse.]</note>
				</p>
			</div>
		</body>
	</text>
</TEI>