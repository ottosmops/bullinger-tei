<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="Brief-TUSTEP-0-23022" n="1811">
	<teiHeader xml:lang="de">
		<fileDesc>
			<titleStmt>
				<title subtype="file">Jakob Rüeger / [Schaffhausen] AN Heinrich Bullinger / [Zürich], 20. Februar 1553</title>
			</titleStmt>
			<publicationStmt>
				<publisher>(nicht publiziert)</publisher>
				<pubPlace>(Zürich)</pubPlace>
				<authority>Institut für Schweizerische Reformationsgeschichte (IRG)</authority>
			</publicationStmt>
			<seriesStmt>
				<title subtype="publication">Vorläufige Transkriptionen der HBBW-EditorInnen</title>
				<biblScope type="editor">(nicht ediert, Transkribierer unbekannt)</biblScope>
				<biblScope type="edition">HBBW</biblScope>
				<biblScope type="volume">0</biblScope>
				<biblScope type="volumes">20</biblScope>
				<biblScope type="period">[1547-1575]</biblScope>
				<biblScope type="page">3046</biblScope>
				<biblScope type="pages">8412</biblScope>
			</seriesStmt>
			<sourceDesc>
				<msDesc type="Brief" subtype="Autograph" xml:lang="la">
					<msIdentifier>
						<!--
						<repository ref="archive94">
							<name>Zürich StA</name>
							<ref target="https://www.zh.ch/de/direktion-der-justiz-und-des-innern/staatsarchiv.html"/>
						</repository>
						<settlement ref="place587">Zürich</settlement>
						<institution>Staatsarchiv</institution>
						-->
						<repository ref="archive94"/>
						<idno subtype="Autograph">E II 337,561</idno>
					</msIdentifier>
					<physDesc/>
					<msContents>
						<msItem>
							<incipit>Literae tuae fuere mihi pergratae, imo et aliis meis collegis, primo quia inde colligimus</incipit>
							<textLang>la</textLang>
						</msItem>
					</msContents>
					<additional>
						<note type="Allgemein">Verweiskarte hierzu siehe: 1553 Februar 24., ID 1814</note>
					</additional>
				</msDesc>
				<msDesc type="Regest" subtype="Kopie" xml:lang="la">
					<msIdentifier>
						<!--
						<repository ref="archive96">
							<name>Zürich ZB</name>
							<ref target="https://www.zb.uzh.ch/de/"/>
						</repository>
						<settlement ref="place587">Zürich</settlement>
						<institution>Zentralbibliothek</institution>
						-->
						<repository ref="archive96"/>
						<idno subtype="Kopie">Ms S 79,41</idno>
						<idno subtype="Hinweis">Regest/Teilkopie</idno>
					</msIdentifier>
					<physDesc>
						<objectDesc/>
						<sealDesc>
							<seal><p>Siegelabdruck</p></seal>
						</sealDesc>
					</physDesc>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/1811">
				<correspAction type="sent">
					<!--
					<persName ref="person2757" cert="high">
						<forename cert="high">Jakob</forename>
						<surname cert="high">Rüeger</surname>
						<ref type="wikipedia" target="https://de.wikipedia.org/wiki/Johann_Jakob_R%C3%BCeger"/>
						<ref type="gnd" target="https://d-nb.info/gnd/101891865"/>
					</persName>
					-->
					<persName ref="person2757" cert="high"/>
					<place source="place441" cert="high"/>
					<date when="1553-02-20" cert="low"><note>bei Schieß chron. und alphabet.: 24.</note></date>
				</correspAction>
				<correspAction type="received">
					<!--
					<persName ref="person495" cert="high">
						<forename cert="high">Heinrich</forename>
						<surname cert="high">Bullinger</surname>
						<graphic type="portrait" url="portraits/495_Bullinger_Heinrich.jpg"/>
						<ref type="wikipedia" target="https://de.wikipedia.org/wiki/Heinrich_Bullinger"/>
						<ref type="gnd" target="https://d-nb.info/gnd/118517384"/>
						<ref type="histhub" target="https://data.histhub.ch/person/11413754"/>
					</persName>
					-->
					<persName ref="person495" cert="high"/>
					<place source="place587" cert="high"/>
				</correspAction>
				<correspContext>
					<ref type="next_chronologically" target="file1812"/>
					<ref type="prev_chronologically" target="file1810"/>
					<ref type="next_correspondence" target="file1814"/>
					<ref type="prev_correspondence" target="file671"/>
					<ref type="next_correspondence_request" target="file1814"/>
					<ref type="prev_correspondence_request" target="file671"/>
					<ref type="next_correspondence_reaction" target="file4455"/>
					<ref type="prev_correspondence_reaction" target=""/>
					<ref type="next_same_sender" target="file1814"/>
					<ref type="prev_same_sender" target="file671"/>
					<ref type="next_same_addressee" target="file1820"/>
					<ref type="prev_same_addressee" target="file1754"/>
					<ref type="next_with_sender_as_addressee" target="file1814"/>
					<ref type="prev_with_sender_as_addressee" target="file671"/>
					<ref type="next_with_addressee_as_sender" target="file1820"/>
					<ref type="prev_with_addressee_as_sender" target="file1754"/>
					<ref type="child" target="file1814"/>
				</correspContext>
			</correspDesc>
			<langUsage>
				<language ident="la" usage="100">Latein</language>
			</langUsage>
		</profileDesc>
		<revisionDesc status="abgeschlossen"/>
	</teiHeader>
	<facsimile>
		<graphic url="1811/Autograph/00 E_II_337__fol__561_r_.tif" n="1"/>
		<graphic url="1811/Autograph/01 E_II_337__fol__561_v_.tif" n="2"/>
		<graphic url="1811/Autograph/02 E_II_337__fol__562_r_.tif" n="3"/>
		<graphic url="1811/Autograph/03 E_II_337__fol__562_v_.tif" n="4"/>
	</facsimile>
	<text xml:lang="la">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Literae tuae, vir doctissime, fuere mihi pergratae, imo et aliis meis collegis, primo quia inde colligimus te pristinae sanitati restitutum, deo sit laus in saecula; deinde per tuas certiores reddimur nos in illorum esse numero, quibus tua humanitas scribere non dedignatur.</s>
					<s n="3" xml:lang="la" type="auto">Deus optimus maximus diu te nobis superstitem et incolumem sinat, id quod precibus assiduis ab ipso per Christum nos impetraturos speramus.</s>
					<s n="4" xml:lang="la" type="auto">Tertio hisce semper inseris novitates nos alioquin latentes; hinc non possunt non aceptissimae nobis esse tuae epistolae.</s>
				</p>
				<p>
					<s n="5" xml:lang="la" type="auto">Caeterum, vir doctissime, quod primam petitionem in epistola tua attinet, mallem certe nescio quid aliud ad te perscribere.</s>
					<s n="6" xml:lang="la" type="auto">Dolet enim mihi status hic Vinsleri, et nec ego nec alius quisquam ne verbum quidem hac de re cuiquam scripsisset.</s>
					<s n="7" xml:lang="la" type="auto">Quia tamen vis, ut scribam, egoque nec in hac re nec [in] aliis quicquam tibi denegare debeam, post deum etenim omnia pene mea tibi debeo, et forsan ex Vinsleri defensione, quam pro se profert, sinistra opinio in amplissimum nostrum senatum, ministros item verbi incidere posset, quasi omnino iniuste secum actum sit, id, quod res est, brevibus perstringam.</s>
					<s n="8" xml:lang="la" type="auto">Et defendat suam causam, quantum potest, tamen non effugiet notum; omnis enim, reus licet sit, defendere tamen se conatur, et impletur plerumque, quod dicitur: si fecisti, nega.</s>
					<s n="9" xml:lang="la" type="auto">Causa autem, ob quam depositus est ab officio, ea ipsa est, quam tu assignasti, impudens avaritia et fructus huius usura, et illa causa post se trahit multa alia mala et vere est radix omnium malorum, impleturque illud Pauli: Qui divites fieri volunt, incidunt etc.</s>
					<s n="10" xml:lang="la" type="auto">Sed accipe causam unam et maximam, quod magistratum attinet.</s>
					<s n="11" xml:lang="la" type="auto">Senatus nostri decretum est in agro et urbe, ne quis sua frumenta etc. vendat nisi deputato precio ab ordinatis ad hoc negocium; aestimantur enim frumenta, post, quanti vendi debeant, decernitur.</s>
					<s n="12" xml:lang="la" type="auto">Hoc decreto posthabito vendidit sua modium unum frumenti pro 3 fl., modium siliginis pro 40 batzionibus nostratibus<note type="misc">am Rand: In tanto pretio fuerunt apud nos nunquam haec frumenta</note>.</s>
					<s n="13" xml:lang="la" type="auto">Conqueruntur rustici de caritate, senatui ostenditur, decernitur, ut minori pretio se solvi patiatur; ab officio item deponitur; pro poena transgressionis exiguntur 10 floreni ab ipso.</s>
					<s n="14" xml:lang="la" type="auto">Sunt et aliae causae, quibus commotus est magistratus, discordia videlicet inter ipsum et rusticos, inter comites a Sultz propter concionem aliquam, item inter praefectos episcopi et ipsum, quibus omnibus summam et maximam horum invidiam sibi contraxit, ut exiguo cum fructu ibi per ipsum evangelium praedicatum iri iudicatum sit.</s>
					<s n="15" xml:lang="la" type="auto">Insuper magistratus noster fortiter ipsum in omnibus causis contra praedictos habitis defendit, multis beneficiis affecit; tamen ipse clam ambivit alias conditiones, quas si nactus fuisset, discessisset utique, ecclesiae alio ministro provisum fuisset necne.</s>
				</p>
				<p>
					<s n="16" xml:lang="la" type="auto">Malunt igitur incertum adeo ministrum (et qui gloriatus est se tantum commendatum esse, cum tamen nullam habuerit conditionem, cum a nostratibus susciperetur, nec a vobis petitum sit, ut nostratibus hunc commodato detis) dimittere ipsumque ob causas certas ab officio deponere quam expectare, quando ipse venturus sit veniamque petiturus.</s>
				</p>
				<p>
					<s n="17" xml:lang="la" type="auto">Accedit his, quod post varias et multas admonitiones in synodo non cavit sibi ab avaritia et usura, sed in Keyserstul cum quodam ita egit, ut magnum hinc offendiculum evangelio adiunxerit; vendidit enim homini nihili vina satis caro pretio, dubitans de solutione sponsorem requirit, hominem bonum; debitor differt solvere; sponsor apellatus solvere cogitur, cumque solvendo non esset, post magnos sumptus perpessos horreum misero sponsori venditur etc.</s>
					<s n="18" xml:lang="la" type="auto">Vina sua in Eglisou vendidit pro vino eius terrae; post compertum est vinum fuisse suum, et emptor vectigal, das umgelt, ut vocatur, solvere cogitur longe post, qui si scisset vinum esse Vinsleri, non tanto emisset precio, quanto emerat, ob vectigal.</s>
					<s n="19" xml:lang="la" type="auto">Ecce fallatiam contra magistratum comissum vestratem.</s>
					<s n="20" xml:lang="la" type="auto">Haec et alia fratribus cognitissima fuere, ut in proxima synodo (si tanta eius esset authoritas atque vestrae) deiectus esset ab officio; sed, dum nos non audemus, magistratus nobis insciis illum vocat et dimittit.</s>
					<s n="21" xml:lang="la" type="auto">Cumque periculum esset ex gratia forsan ipsos recepturos eum, fratres ostendunt magistratui graviora peccata ipsum designasse quam hac venditione, quae tamen nominare nolint, ideoque recipiendum non esse.</s>
					<s n="22" xml:lang="la" type="auto">Adde, quod dicitur mutuo dedisse frumenta nullius frugi, debitores optima reddere tamen coacti sunt.</s>
				</p>
				<p>
					<s n="23" xml:lang="la" type="auto">Haec et alia sunt, quare depositus est ab officio, et licet neget, tamen certo nobis ita se rem habere constat.</s>
					<s n="24" xml:lang="la" type="auto">In summa ipse est ipsissima avaritia et sordes.</s>
					<s n="25" xml:lang="la" type="auto">Quod sperat reconciliationem, permitto ex intercessione bonorum virorum, propter liberos.</s>
					<s n="26" xml:lang="la" type="auto">Literas testimoniales quales recepturus sit a magistratu, tute perpende; tales certe dare oportet, ne ipsi videantur iniuste cum ipso egisse, sed ipsum, et merito, officio esse privatum.</s>
				</p>
				<p>
					<s n="27" xml:lang="la" type="auto">Haec omnia tibi soli scribo, praesertim posteriora peccata; tantum illud de venditione frumenti manifestum est, item de discordia etc.</s>
					<s n="28" xml:lang="la" type="auto">D. d. Peyerus propria manu d. d. Volmario literas dedit.</s>
					<s n="29" xml:lang="la" type="auto">Fasciculum illum tuum proxime ad me missum per aliquot dies retinere cogebar ob tabellariorum carentiam, se[d] dudum redditum est comiti, imo ipse d. Peyerus ducem et ducatum Virtenbergensem nunc petit, forsan allaturus scripta et responsiones.</s>
					<s n="30" xml:lang="la" type="auto">Rerum novarum, quę scribam, nullas habeo nisi tibi maxime notas.</s>
				</p>
				<p>
					<s n="31" xml:lang="la" type="auto">Rotwilenses ab imperii urbibus admonentur, ut cauti sint; illi scribunt item ad magistratum nostrum rogantes, ut in ipsos advertatur, nostrates vestratibus etc.</s>
					<s n="32" xml:lang="la" type="auto">Fama est de literis fecialibus Caesaris ad Gallum missis etc.; sed tu, quaeso, si quod certi habes, ad nos perscribito.</s>
					<s n="33" xml:lang="la" type="auto">Fama est item Ferdinandum liberam relinquere religionem cuivis idque edicto publico divulgasse.</s>
					<s n="34" xml:lang="la" type="auto">Brunsvicensis iterum privatus est suo ducatu orans Caesarem, ut restituatur, responsionem accepit sibi iam alias plurima esse negocia, et cum antea restituerit eum, quare non eo se gesserit modo, ut manere potuerit.</s>
					<s n="35" xml:lang="la" type="auto">Multum clamitant nostrates, quam egregii festa Bacchi apud vos celebrentur, hic autem omnia interdicta et quieta esse.</s>
					<s n="36" xml:lang="la" type="auto">"En", aiunt, "vestros Tigurinos evangelicos, quos ita omnibus praefertis, pro exemplo nobis proponitis, quae egregie agant; hinc nascitur offendiculum ingens."</s>
					<s n="37" xml:lang="la" type="auto">Haec non ideo scribo, quod putem vos dormire; nam iamiam indicatum nobis est, quam strenue praesertim tu restiteris contraque clamaveris, sed ut tamen magistratui aliquando occini queant, quantum offendiculum dent non solum papistis verum etiam evangelicis quamque late ipsorum malefacta pateant et divulgentur, utpote a prima ecclesia; debere ergo semper cautius agere, offendiculum cavere etc.</s>
					<s n="38" xml:lang="la" type="auto">Consul noster, senex ille Meyerus, qui nunquam coenam dominicam nobiscum accepit, obiit; ores, quaeso, dominum, ut substituatur calculumque album auferat, qui sit, qualem dominus vult Ro[manorum] 18. Num. 27. Deut. 7.</s>
				</p>
				<p>
					<s n="39" xml:lang="la" type="auto">Qui has tibi offert literas, homo est pius et doctus, id quod tute iudicabis ex ipsius persona et sermone, natione Bavarus; nomen ill est Georgius Acanthius, generi tuo d. m. Huldricho Zvinglio et d. Simlero notus, ni fallor, olim operam dedit literis Basileae, iam nummis carens nos convenit; numeravimus ergo illi florenum cum dimidio.</s>
					<s n="40" xml:lang="la" type="auto">Tuam ergo humanitatem ego aliique mei collegae rogamus, ut hunc tibi commendatum habeas et pro more, quantum potes, promoveas; hactenus enim patronus omnium studiosorum exulantium fuisti.</s>
				</p>
				<p>
					<s n="41" xml:lang="la" type="auto">Vale, mi d. Bullingere, meque tibi cum aliis nostrae ecclesiae symmystis commendatum habe, et si quae fuerint nova, ad me, quaeso, perscribas.</s>
					<s n="42" xml:lang="la" type="auto">Salutabis nomine meo d. Gvaltherum, qui optime de hoc iuvene indicare etiam poterit, utpote poeta, d. Theodorum, d. Pellicanum et caeteros ecclesiae vestrae ministros.</s>
					<s n="43" xml:lang="la" type="auto">Scaphusiae 20. februarii 1553.</s>
				</p>
				<p>
					<s n="44" xml:lang="la" type="auto">Boni, mi d. Bullingere, consule haec scripta; erat mihi festinandum.</s>
				</p>
				<p>
					<s n="45" xml:lang="la" type="auto">Iacobus Ruͤger, tuae humanitatis deditissimus.</s>
					<s n="46" xml:lang="la" type="auto">Eruditione et virtute praestanti d. m. Heynricho Bullingero, ecclesiae Tigurinae antistiti fidelissimo, fratri suo in Christo et domino observando.</s>
					<s n="47" xml:lang="la" type="auto">Tigurum.</s>
				</p>
			</div>
		</body>
	</text>
</TEI>