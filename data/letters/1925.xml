<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="Brief-TUSTEP-0-23115" n="1925">
	<teiHeader xml:lang="de">
		<fileDesc>
			<titleStmt>
				<title subtype="file">Heinrich Bullinger / [Zürich] AN (Äbte) Diethelm Blarer / [St. Gallen], 12. Juli 1553</title>
			</titleStmt>
			<publicationStmt>
				<publisher>(nicht publiziert)</publisher>
				<pubPlace>(Zürich)</pubPlace>
				<authority>Institut für Schweizerische Reformationsgeschichte (IRG)</authority>
			</publicationStmt>
			<seriesStmt>
				<title subtype="publication">Vorläufige Transkriptionen der HBBW-EditorInnen</title>
				<biblScope type="editor">(nicht ediert, Transkribierer unbekannt)</biblScope>
				<biblScope type="edition">HBBW</biblScope>
				<biblScope type="volume">0</biblScope>
				<biblScope type="volumes">20</biblScope>
				<biblScope type="period">[1547-1575]</biblScope>
				<biblScope type="page">3195</biblScope>
				<biblScope type="pages">8412</biblScope>
			</seriesStmt>
			<sourceDesc>
				<msDesc type="Brief" subtype="Autograph" xml:lang="de">
					<msIdentifier>
						<!--
						<repository ref="archive94">
							<name>Zürich StA</name>
							<ref target="https://www.zh.ch/de/direktion-der-justiz-und-des-innern/staatsarchiv.html"/>
						</repository>
						<settlement ref="place587">Zürich</settlement>
						<institution>Staatsarchiv</institution>
						-->
						<repository ref="archive94"/>
						<idno subtype="Autograph">E II 342,291 f.</idno>
					</msIdentifier>
					<physDesc/>
					<msContents>
						<msItem>
							<incipit>Vor allem bitten ich ü(wer) f(ürstlich) g(nad) wölle das min schriben in gnaden uffnemen</incipit>
							<textLang>de</textLang>
						</msItem>
					</msContents>
				</msDesc>
				<msDesc type="Brief" subtype="Kopie" xml:lang="de">
					<msIdentifier>
						<!--
						<repository ref="archive96">
							<name>Zürich ZB</name>
							<ref target="https://www.zb.uzh.ch/de/"/>
						</repository>
						<settlement ref="place587">Zürich</settlement>
						<institution>Zentralbibliothek</institution>
						-->
						<repository ref="archive96"/>
						<idno subtype="Kopie">Ms S 79,177</idno>
					</msIdentifier>
					<physDesc>
						<objectDesc/>
						<sealDesc>
							<seal><p>Siegelspur</p></seal>
						</sealDesc>
					</physDesc>
				</msDesc>
				<msDesc type="Brief" subtype="Kopie" xml:lang="de">
					<msIdentifier>
						<!--
						<repository ref="archive96">
							<name>Zürich ZB</name>
							<ref target="https://www.zb.uzh.ch/de/"/>
						</repository>
						<settlement ref="place587">Zürich</settlement>
						<institution>Zentralbibliothek</institution>
						-->
						<repository ref="archive96"/>
						<idno subtype="Kopie">Ms F 59,18-25</idno>
						<idno subtype="Hinweis">Kleinoktav, Kopie von Joh. Köchlin, 1553 Okt. 24</idno>
					</msIdentifier>
					<physDesc/>
				</msDesc>
				<msDesc type="Brief" subtype="Kopie" xml:lang="de">
					<msIdentifier>
						<!--
						<repository ref="archive6">
							<name>Basel UB</name>
							<ref target="https://ub.unibas.ch/de"/>
						</repository>
						<settlement ref="place28">Basel</settlement>
						<institution>Universitätsbibliothek</institution>
						-->
						<repository ref="archive6"/>
						<idno subtype="Kopie">Falkeisen 2948, Nr. 25</idno>
					</msIdentifier>
					<physDesc/>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/1925">
				<correspAction type="sent">
					<!--
					<persName ref="person495" cert="high">
						<forename cert="high">Heinrich</forename>
						<surname cert="high">Bullinger</surname>
						<graphic type="portrait" url="portraits/495_Bullinger_Heinrich.jpg"/>
						<ref type="wikipedia" target="https://de.wikipedia.org/wiki/Heinrich_Bullinger"/>
						<ref type="gnd" target="https://d-nb.info/gnd/118517384"/>
						<ref type="histhub" target="https://data.histhub.ch/person/11413754"/>
					</persName>
					-->
					<persName ref="person495" cert="high"/>
					<place source="place587" cert="high"/>
					<date when="1553-07-12" cert="low"/>
				</correspAction>
				<correspAction type="received">
					<!--
					<persName ref="person402" cert="high">
						<forename cert="high">Diethelm</forename>
						<surname cert="high">Blarer</surname>
						<persName type="main" ref="person8179>Blarer von Wartensee, Diethelm</addName>
						<graphic type="portrait" url="portraits/8179_Blarer_Diethelm.png"/>
						<ref type="wikipedia" target="https://de.wikipedia.org/wiki/Diethelm_Blarer_von_Wartensee"/>
						<ref type="gnd" target="https://d-nb.info/gnd/135549302"/>
						<personGrp ref="role0" role="Äbte"/>
					</persName>
					-->
					<persName ref="person402" cert="high"/>
					<personGrp ref="role0" role="Äbte"/>
					<place source="place474" cert="high"/>
				</correspAction>
				<correspContext>
					<ref type="next_chronologically" target="file1926"/>
					<ref type="prev_chronologically" target="file1924"/>
					<ref type="next_correspondence" target=""/>
					<ref type="prev_correspondence" target=""/>
					<ref type="next_correspondence_request" target=""/>
					<ref type="prev_correspondence_request" target=""/>
					<ref type="next_correspondence_reaction" target=""/>
					<ref type="prev_correspondence_reaction" target=""/>
					<ref type="next_same_sender" target="file1936"/>
					<ref type="prev_same_sender" target="file1919"/>
					<ref type="next_same_addressee" target=""/>
					<ref type="prev_same_addressee" target=""/>
					<ref type="next_with_sender_as_addressee" target="file1936"/>
					<ref type="prev_with_sender_as_addressee" target="file1919"/>
					<ref type="next_with_addressee_as_sender" target=""/>
					<ref type="prev_with_addressee_as_sender" target=""/>
				</correspContext>
			</correspDesc>
			<langUsage>
				<language ident="de" usage="100">Deutsch</language>
			</langUsage>
		</profileDesc>
		<revisionDesc status="abgeschlossen"/>
	</teiHeader>
	<facsimile>
		<graphic url="1925/Autograph/00 E_II_342__fol__291_r_.tif" n="1"/>
		<graphic url="1925/Autograph/01 E_II_342__fol__291_v_.tif" n="2"/>
		<graphic url="1925/Autograph/02 E_II_342__fol__292_r_.tif" n="3"/>
		<graphic url="1925/Autograph/03 E_II_342__fol__292_v_.tif" n="4"/>
	</facsimile>
	<text xml:lang="de">
		<body>
			<div>
				<p>
					<s n="1" xml:lang="de" type="auto">Hochwürdiger fürst, gnädiger herr, min willig dienst und alles guͦts syend ü[wer] f[ürstlich] g[naden] allezyt bevor.</s>
					<s n="2" xml:lang="de" type="auto">Vor allem bitten ich ü[wer] f[ürstlich] g[nad] wölle das min schriben in gnaden uffnemen, guͦtwillig verläsen unnd gnädigklich bedäncken, diewyl mich darzuͦ gar niemandts bewegt onet allein ü[wer] f[ürstlichen] g[naden] wolstand und derselben frommen biderber lüten, welche vil unnd lange jar ires gloubens an das evangelium Jesu Christi fry von ü[wern] f[ürstlichen] g[naden] gelaßen, fürohin nit one grosen kummer unnd häfftiger beschwerd irer conscientzen zuͦ einer anderen religion sich begeben mögend.</s>
					<s n="3" xml:lang="de" type="auto">Es weißt nunmer der gantz kreys der christenheyt, wie unsere religion, ob sy glichwol von vilen ein sect genempt wurt, sich einig gründet uff warhafft wort gottes, uns in beiden testamenten fürgehalten, unnd das wir von hertzen hassend alle secten, ja gar kein gemeinschafft haben weder mit den alten nach den nüwen kätzerijen und seckten der Valentinianern, Arianeren, Manichinern, Pelagianern, Donatisten und mit den anderen ires gelychen oder auch mit den widertöufferen, Libertinern, Georgianern, Davidisten, Servetaneren etc.</s>
					<s n="4" xml:lang="de" type="auto">Wir bewarend unbefleckt den heiligen touff, der mit dem gebät geben wirt imm namen got vaters, suns und heiligen geists, wir begond mit gottes forcht und glouben das heilig nachtmal unsers herren Jesu Christi, haltend ouch von disem hochwirdigen sacrament des waren lybs unnd bluͦts Christi alles, das uns darumb zuͦ halten sin die heiligen evangelisten und Paulus leerend.</s>
					<s n="5" xml:lang="de" type="auto">Wir behalten gantz rein und unzerbrochen die heiligen zwölff artickel unsers waren uralten christlichen gloubens, ouch der herrlichen und warhafften symbola der vier houptconcilien, zuͦ Nicaea, Constantinopel, Ephesen und Chalcedon gehalten, darzuͦ die christenlichen symbola der heiligen Athanasij unnd Damasij und alle, die denen glych sind.</s>
					<s n="6" xml:lang="de" type="auto">Wir behaltend unverenderet die heiligen zächen gebott, ouch alle gesatzten denen glych und mydent, die disen sind unglych.</s>
					<s n="7" xml:lang="de" type="auto">Unser gebätt oppfferend wir alle zyt gott, unserem schöppffer, der form, wys und gstalt, wie wir sölchs von heiligen gottes dieneren in beiden testamenten, vorab aber von unserm herren Jesu Christo imm heiligen vater unser bericht und gelert sind.</s>
				</p>
				<p>
					<s n="8" xml:lang="de" type="auto">Also lerend wir ouch, das alle, die in sünd fallen, durch christliche buͦß, namlich durch hertzlichs rüwen unnd bekennen irer sünden, durch waren glouben und rächts bessern ires sündigen läbens zuͦ gott sich alle zyt bekeren söllend.</s>
				</p>
				<p>
					<s n="9" xml:lang="de" type="auto">Unnd alle die guͦten werck, die uß warem glouben, rächter liebe und nach dem wort gottes beschähend, verwärffend wir so gar nitt, das, welcher sich des gloubens ruͤmpt und sich aber der guͦten wercken nit flißt, me ein glichsner dann ein christ von uns genempt würt.</s>
					<s n="10" xml:lang="de" type="auto">Wiewol wir mithinzuͦ, uff das Christi lyden uns nit unnütz werde, dem verdienst Christi allein durch den glouben die verzyhung der sünden und die gerächtikeit zuͦgäbend.</s>
					<s n="11" xml:lang="de" type="auto">Das wir dann etliche ding faren lassind und nit annemend, kumpt allein daher, das mir ungezwyfflet gloubend, das uns gott der vatter alle vollkommenheit und genuͤge gäben habe in sinem einigen sun, unserem herren Christo Jesu, welchen wir habend für unser liecht und einigen eewigen leerer, für unsere gerächtigkeit und bezalung, für unsern einigen eewigen priester, mitler und fürbitter, für das houpt und läben siner kylchen, für das einig eewig opffer für die sünd der läbenden unnd todten; dann in imm und sunst in keinem andern, alls der heilig Petrus spricht, ist unser heyl.</s>
				</p>
				<p>
					<s n="12" xml:lang="de" type="auto">Diewyl dann sömlichs warhafftig und imm grund also und unsere religion nit anders ist, wirt ungezwyfflet ü[wer] f[ürstliche] g[nad] nit nodtwendigklich geträngt, sölche unsere religion, als wenn es ein töuffische oder andere böse seckt wäre, fürohin wie bißhar in ü[wer] f[ürstlichen] g[naden] landen nit me ze dulden, diewyl sunst ouch offenbar ist, das in dem gantzen rych an gar vil orten unnd enden von fürsten und herren, die mit glichem gelüpt mit ü[wer] f[ürstlichen] g[naden] gefaßt und behafft, unser religion anhänger unbekumert blyben lassend.</s>
					<s n="13" xml:lang="de" type="auto">Es weist ouch mencklich, wie vil hoher stend des gedachten römischen rychs, ja keyß[erliche] majest[at] selbs die Juden, die doch schender unnd find sind der eewig reinen hochgelopten junckfrowen Marie und ires gebenedeyeten, seligmachenden suns unsers herren Jesu Christi, in irer herrlikeit nitt nun geduldent, sunder sy ouch schirmend wider die christen.</s>
					<s n="14" xml:lang="de" type="auto">Worumb söllte man dann nitt ouch gedören blyben lassen unser religion anhänger, die doch gar keinswegs mitt den unglöubigen Juden ze verglychen, sunder rächt ware glöubige sind, alls die erkennend, das der sun gottes, von der eewig reinen junckfrowen Maria erboren, aller glöubigen Messias und einiger eewiger trost ist.</s>
				</p>
				<p>
					<s n="15" xml:lang="de" type="auto">Schmächlicher dann Juden halten ist zwaren ein fürtraffliche schmach.</s>
					<s n="16" xml:lang="de" type="auto">Mine gnädigen herren von Zürych haltend die, so glychwol irer religion nit sind, früntlich, also das ouch die prelaten sich keinswägs zuͦ klagen habend, sunder ruͤmen könnend, sy werdint irs lybs, wäsens und guͦts halben unbeschwärlich gehalten, da billich ye ein guͦts und ein früntschafft das ander guͦt und ein andere früntschafft bringen sol.</s>
					<s n="17" xml:lang="de" type="auto">In keinen anderen sachen pflägend die gmuͤt der menschen verbittereter und unwilliger dann in religionssachen ze werden, als wenn ein frommer man mit sinem völckli wider sin gwüßni von dem glouben, uff welchem er uß gottes wort bericht, gesetzt, zuͦ einer anderen religion, mit deren er in sinem hertzen nit kan, uß gotts wort berichtet, zuͦfriden werden, getrungen wirt.</s>
					<s n="18" xml:lang="de" type="auto">Unnd ist aber allen fürsichtigen regenten wol zuͦ bedäncken, wie sy uß willigen und fründen nit unwillig und mißgünstig machind, ja das sy ir eigen volck, so vil es immer mit got sin mag, in guͦtem gunst und willen guͦthertzig behalltind.</s>
					<s n="19" xml:lang="de" type="auto">Es ist in kurtzen jaren erschinen, wie großmechtigen potentaten das zuͦ grosser unruͦw gereicht ist, das sy ire guͦtwilligen in religionssachen getrengt und damit zuͦ unwilligen gemacht haben.</s>
					<s n="20" xml:lang="de" type="auto">Es ist ouch das gebät der armen nit zuͦ verschmahen, als das vor got vil gilt und bringt.</s>
					<s n="21" xml:lang="de" type="auto">Gott spricht ye in sinem wort: wenn wittwen, weysen und bekümmerte lüt zuͦ imm schrygend, wölle er sy hören und gestreng wider die handlen, welche sy zum gschrey verursachend; herwiderum welle er ouch das gebätt deren erhören, die für ire guͦthäter bittend, und wölle inen guͦts thuͦn.</s>
					<s n="22" xml:lang="de" type="auto">Der herr Jesus spricht im heiligen evangelio, er wölle denen, die den sinen joch nun ein kallten wassertrunck bietend, richlich vergällten.</s>
					<s n="23" xml:lang="de" type="auto">Darumb, wiewol die herrlichen könig Cyrus unnd Darius nit aller dingen der israelischen religion warend, noch dennocht liessend sy die Israeler by irer religion blyben, die sy doch wol, wie Antiochus thett, hättend vervolgen mögen; ja sy hulffend inen darzuͦ, das sy statt und tempel in irer (der königen) herrligkeit buwen mochtend, damitt sy inen in ander wäg gehorsamm wärind und gott trüwlich für sy (die fürsten) bätind.</s>
					<s n="24" xml:lang="de" type="auto">Dadurch dise könig ouch groß glück und heyl erlanget habend, da ich ouch gar keinen zwyfel hab, so ü[wer] f[ürstlich] g[nad] die armen lüt, die ü[wer] f[ürstlichen] g[naden] herrlikeit undergethan, ouch fry unnd gnedig fürohin by irem glouben blyben laßt, sy werdint in allweg destar gehorsammer und williger sin, ouch ernstlich für ü[wer] f[ürstlich] g[nad] bitten, es werde ouch gott sin gnad und erbermbd ü[wer] f[ürstlichen] g[naden] rychlich bewysen.</s>
					<s n="25" xml:lang="de" type="auto">Es söllte ü[wer] f[ürstlich] g[nad] mit sölchem abtriben wol so bald unfaal und unheyl erlangen, ja ouch ir leben kürtzeren als an keiner anderen sach nimmermer.</s>
					<s n="26" xml:lang="de" type="auto">Der exemplen sind gar vill vor ougen, das es nit von nöten ist zuͦ erzellen.</s>
					<s n="27" xml:lang="de" type="auto">Gott der allmächtig, getrüw unnd barmhertzig wachet gwüßlich nit allein über sin wort, sunder ouch über unns, die wir uff sin wort setzend, sines schirms und siner gnaden von hertzen begärend.</s>
					<s n="28" xml:lang="de" type="auto">Ob dann glichwol vil args über unns und wider unns redent (denen es gott verzych), ouch sich unsers unndergangs getröstend, wirt uns doch gott gwüss nit verlaßen, sunder umb sines namens willen erretten und erhalten, darzuͦ, die uns beleidigent und unverdient schmähend, zuͦ siner zyt heimsuͦchen.</s>
					<s n="29" xml:lang="de" type="auto">Über das alles ist die zyt unsers läbens hie uff erden warlich ellend und kurtz.</s>
				</p>
				<p>
					<s n="30" xml:lang="de" type="auto">Wir alle muͤssend gwüßlich sterben und für den richterstuͦl Christi gestellt werden.</s>
					<s n="31" xml:lang="de" type="auto">Darumb verman ich unnd bitten ü[wer] f[ürstlich] g[nad] uff das allerhöchst durch gott unnd sin erbermbd, sy wölle das alles trüwlich bedencken, das end aller dingen und das sträng gericht betrachten unnd alle, die unser waren evangelischen religion, nit töuffisch noch sectisch sind, by irem glouben fry fürohin wie bißhar gnädigklich blyben lassen.</s>
					<s n="32" xml:lang="de" type="auto">Das wirt ungezwyfflet der war, getrüw und barmhertzig gott trüwlich vergälten.</s>
					<s n="33" xml:lang="de" type="auto">Was ich dann zuͦ allen zyten ü[wer] f[ürstlichen] g[naden] gedienen könde, wölte ich nitt sparen.</s>
					<s n="34" xml:lang="de" type="auto">Bitten hiemitt trungenlich, ü[wer] f[ürstlich] g[nad] wölle mir das min schryben nit verargen, sunder in gnaden von mir uffnemen.</s>
					<s n="35" xml:lang="de" type="auto">Gott der allmechtig welle ü[wer] f[ürstlichen] g[naden]allezyt gnädig sin.</s>
					<s n="36" xml:lang="de" type="auto">Datum Zürych 12. iulij anno 1553. Ü[wer] f[ürstlichen] g[naden] williger H[einrych] Bullinger, diener der kilchen Zürych.</s>
				</p>
				<p>
					<s n="37" xml:lang="de" type="auto">Dem hochwirdigen fürsten unnd herren herrenn Diethelmen, abte zuͦ Sannt Gallen, sinem gnädigen herren.</s>
				</p>
				<p>
					<s n="38" xml:lang="de" type="auto">Geschriben am 24. tag winmonat im 1553. jar zuͦ Zürych.</s>
					<s n="39" xml:lang="de" type="auto">Joannes Köchlin</s>
				</p>
			</div>
		</body>
	</text>
</TEI>