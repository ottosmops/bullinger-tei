<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="Brief-TUSTEP-0-19204" n="625">
	<teiHeader xml:lang="de">
		<fileDesc>
			<titleStmt>
				<title subtype="file">Florian Susliga / [Antwerpen] AN Heinrich Bullinger / [Zürich], 8. August 1549</title>
			</titleStmt>
			<publicationStmt>
				<publisher>(nicht publiziert)</publisher>
				<pubPlace>(Zürich)</pubPlace>
				<authority>Institut für Schweizerische Reformationsgeschichte (IRG)</authority>
			</publicationStmt>
			<seriesStmt>
				<title subtype="publication">Vorläufige Transkriptionen der HBBW-EditorInnen</title>
				<biblScope type="editor">(nicht ediert, Transkribierer unbekannt)</biblScope>
				<biblScope type="edition">HBBW</biblScope>
				<biblScope type="volume">0</biblScope>
				<biblScope type="volumes">20</biblScope>
				<biblScope type="period">[1547-1575]</biblScope>
				<biblScope type="page">1629</biblScope>
				<biblScope type="pages">8412</biblScope>
			</seriesStmt>
			<sourceDesc>
				<msDesc type="Brief" subtype="Autograph" xml:lang="la">
					<msIdentifier>
						<!--
						<repository ref="archive94">
							<name>Zürich StA</name>
							<ref target="https://www.zh.ch/de/direktion-der-justiz-und-des-innern/staatsarchiv.html"/>
						</repository>
						<settlement ref="place587">Zürich</settlement>
						<institution>Staatsarchiv</institution>
						-->
						<repository ref="archive94"/>
						<idno subtype="Autograph">E II 338,1473 f.</idno>
					</msIdentifier>
					<physDesc/>
					<msContents>
						<msItem>
							<incipit>Ad V. calendas Augusti graves ad te dedi literas; de rebus Polonis copiose et diligenter perscripsi.</incipit>
							<textLang>la</textLang>
						</msItem>
					</msContents>
					<additional>
						<listBibl>
							<bibl type="Gedruckt">
								<title>Wotschke BW, Polen, S. 25, Nr. 15</title>
							</bibl>
						</listBibl>
					</additional>
				</msDesc>
				<msDesc type="Brief" subtype="Kopie" xml:lang="la">
					<msIdentifier>
						<!--
						<repository ref="archive96">
							<name>Zürich ZB</name>
							<ref target="https://www.zb.uzh.ch/de/"/>
						</repository>
						<settlement ref="place587">Zürich</settlement>
						<institution>Zentralbibliothek</institution>
						-->
						<repository ref="archive96"/>
						<idno subtype="Kopie">Ms S 70,237</idno>
					</msIdentifier>
					<physDesc/>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/625">
				<correspAction type="sent">
					<!--
					<persName ref="person3100" cert="high">
						<forename cert="high">Florian</forename>
						<surname cert="high">Susliga</surname>
					</persName>
					-->
					<persName ref="person3100" cert="high"/>
					<place source="place16" cert="high"/>
					<date when="1549-08-08" cert="low"/>
				</correspAction>
				<correspAction type="received">
					<!--
					<persName ref="person495" cert="high">
						<forename cert="high">Heinrich</forename>
						<surname cert="high">Bullinger</surname>
						<graphic type="portrait" url="portraits/495_Bullinger_Heinrich.jpg"/>
						<ref type="wikipedia" target="https://de.wikipedia.org/wiki/Heinrich_Bullinger"/>
						<ref type="gnd" target="https://d-nb.info/gnd/118517384"/>
						<ref type="histhub" target="https://data.histhub.ch/person/11413754"/>
					</persName>
					-->
					<persName ref="person495" cert="high"/>
					<place source="place587" cert="high"/>
				</correspAction>
				<correspContext>
					<ref type="next_chronologically" target="file626"/>
					<ref type="prev_chronologically" target="file624"/>
					<ref type="next_correspondence" target="file643"/>
					<ref type="prev_correspondence" target="file592"/>
					<ref type="next_correspondence_request" target="file643"/>
					<ref type="prev_correspondence_request" target="file592"/>
					<ref type="next_correspondence_reaction" target=""/>
					<ref type="prev_correspondence_reaction" target=""/>
					<ref type="next_same_sender" target="file643"/>
					<ref type="prev_same_sender" target="file592"/>
					<ref type="next_same_addressee" target="file628"/>
					<ref type="prev_same_addressee" target="file603"/>
					<ref type="next_with_sender_as_addressee" target="file643"/>
					<ref type="prev_with_sender_as_addressee" target="file592"/>
					<ref type="next_with_addressee_as_sender" target="file628"/>
					<ref type="prev_with_addressee_as_sender" target="file603"/>
				</correspContext>
			</correspDesc>
			<langUsage>
				<language ident="la" usage="100">Latein</language>
			</langUsage>
		</profileDesc>
		<revisionDesc status="abgeschlossen"/>
	</teiHeader>
	<facsimile>
		<graphic url="625/Autograph/00 E_II_338__fol__1473_r_.tif" n="1"/>
		<graphic url="625/Autograph/01 E_II_338__fol__1473_v_.tif" n="2"/>
		<graphic url="625/Autograph/02 E_II_338__fol__1474_r_.tif" n="3"/>
		<graphic url="625/Autograph/03 E_II_338__fol__1474_v_.tif" n="4"/>
	</facsimile>
	<text xml:lang="la">
		<body>
			<div>
				<p>
					<s n="1" xml:lang="la" type="auto">Ad 5. calendas augusti graves ad te dedi literas; de rebus Polonis copiose et diligenter perscripsi.</s>
					<s n="2" xml:lang="la" type="auto">Cum primum enim veni Antverpia[m] nihil prius mihi erat quam te de omnibus reddere certiorem.</s>
					<s n="3" xml:lang="la" type="auto">Nunc accipe insignes meas calamitates.</s>
					<s n="4" xml:lang="la" type="auto">Me miserum, pręceptor colendissime, misere deceptus sum, traductus et indignis contumeliis affectus; o rem perditam et calamitosam!</s>
				</p>
				<p>
					<s n="5" xml:lang="la" type="auto">Nosti illum Aegidium Gandavensem, qui istic mecum erat; eum ego falso fidelem et bene institutum putavi.</s>
					<s n="6" xml:lang="la" type="auto">Hunc nebulonem cum literis et gravissimis mandatis in partes inferiores expediveram; mandaveram pręterea, ut a mercatore meo (apud quem mea erat pecunia deposita) mihi transcriberentur 50 ducati.</s>
					<s n="7" xml:lang="la" type="auto">Res probe curata est; mihi pecunia numerata est.</s>
					<s n="8" xml:lang="la" type="auto">Dum Argentina Coloniam proficiscebar, gravissime ex pede laboravi; digitus in periculum abscisionis devenerat; in publico diversorio multis diebus decubui, singulis diebus pro victu et famulo plus dimidium coronatum numeravi, adhęc pecuniam, quam ad te mittere constitueram, in solos medicos et chirurgos exposui; nisi enim fallor, 17 coronatos medicis et chirurgis numerare coactus sum.</s>
				</p>
				<p>
					<s n="9" xml:lang="la" type="auto">Coloniam sanus perveni; mea pecunia absumpta erat.</s>
					<s n="10" xml:lang="la" type="auto">Mandata dedi iterum ad mercatorem pro 60 ducatis; ea pecunia puer accepta discessit.</s>
					<s n="11" xml:lang="la" type="auto">Non multum me movisset ea iniuria, ni graviora in me commisisset.</s>
					<s n="12" xml:lang="la" type="auto">Colonię et Antverpię coram omnibus, qui me norant, pro Zvingliano et perditissimo hęretico me denunciavit, deinde me cum Bucero et Calvino in imperatorem conspirasse affirmavit, Ioannem a Lasco indignis contumeliis affecit et fere prodiderat; se velle de nomine meo ad curiam referre dixit.</s>
				</p>
				<p>
					<s n="13" xml:lang="la" type="auto">Pręterea non solum nomen meum contumeliis et conviciis proscidit, verum et illos, ad quos libellos contra Interitum et De vitandis superstitionibus miseram, impudentissime traduxit.</s>
				</p>
				<p>
					<s n="14" xml:lang="la" type="auto">Huius rei indignitate ego vehementer permotus, etsi serius iusto negocium intellexeram (quotidie enim eum expectabam), huiusmodi tamen nugas contemnendas non putavi.</s>
					<s n="15" xml:lang="la" type="auto">Perfidum nebulonem insequi statui, magnas turbas per eum Antverpię contra me excitatas intellexi.</s>
					<s n="16" xml:lang="la" type="auto">Gandavum Colonia magnis itineribus perveni, laborem frustra suscepi; eum in Gallias profugisse ferunt.</s>
					<s n="17" xml:lang="la" type="auto">Cum parente eius graviter expostulavi, nulla sumptuum ratione habita, ut inquireretur, mandavi.</s>
					<s n="18" xml:lang="la" type="auto">Quod optimum factu videbitur, faciam.</s>
				</p>
				<p>
					<s n="19" xml:lang="la" type="auto">Hanc benevolentię meę gratiam ab illo perfido nebulone reportavi.</s>
					<s n="20" xml:lang="la" type="auto">Porro Antverpię multorum voluntates erga me immutatas sentio.</s>
					<s n="21" xml:lang="la" type="auto">Caeterum cum essem Gandavi, princeps iste Hispanus tum forte inaugurabatur.</s>
					<s n="22" xml:lang="la" type="auto">Quid ego tibi multa referam?</s>
				</p>
				<p>
					<s n="23" xml:lang="la" type="auto">In hoc principe mira et non ferenda arrogantia est; ut alia omittam [ommittam], universo senatui publice sese excipienti ne nutu quidem ullam benevolentię significationem dedit.</s>
					<s n="24" xml:lang="la" type="auto">Taceo de abominandis et fedis rebus, quę per ora hominum volitant; illud enim postremum puto, quod non aliam linguam quam Hispanicam calleat [caleat].</s>
					<s n="25" xml:lang="la" type="auto">Miseri Gandavenses Hispanorum insaciabilem [insaciebilem] libidinem suis spectaculis in se provocarunt; nam inter septem arcus (quos more veterum erexerant, Tuscanum, Doricum, Ionicum, Corinthiacum et reliquę forme compositę) mille virgines pręstantissima forma cum facibus ingredienti principi in altis subseliis obiecerunt.</s>
					<s n="26" xml:lang="la" type="auto">Sed de istis nugis ex aliis.</s>
					<s n="27" xml:lang="la" type="auto">Imperator aliquid monstri alit; nam eum habere equitum circiter quatuor millia in Arlesia certum est; numerosum peditatum expectat, ut accepi a fide digno, ad quadraginta millia.</s>
					<s n="28" xml:lang="la" type="auto">Quo ista arma convertet, res ipsa declarabit.</s>
					<s n="29" xml:lang="la" type="auto">Ego vehementer timeo, ne ista Caesaris simulata amicitia magnum malum det Anglię; nam in curia eius de illo optimo puero, pessime et loquuntur et sentiunt.</s>
					<s n="30" xml:lang="la" type="auto">Res Anglię sic se habent: gravissimi et periculosissimi motus a rusticis contra magistratus excitati fuerunt.</s>
					<s n="31" xml:lang="la" type="auto">Hiis malis nobilitas nova occasionem dedit; quędam enim publica bona, quę ad se non pertinebant, rapuerant, utpote agros, prata, pascua, sylvas et alia huiusmodi, quę quia contra leges usurpabantur, a plebe nomine libertatis hę turbę excitatę sunt.</s>
					<s n="32" xml:lang="la" type="auto">Prudenter iis rebus itum est obviam; nam rex publica loca restituit, errata vulgo condonavit.</s>
					<s n="33" xml:lang="la" type="auto">Sed res tandem mirum in modum exarsit; idololatrę enim seditiones moverunt, qui papisticam religionem omnino sibi restitutam cupiunt.</s>
					<s n="34" xml:lang="la" type="auto">Horum malorum sacrifici quidam auctores extitere, deprehensi poenas dedere; laqueo enim necati sunt.</s>
				</p>
				<p>
					<s n="35" xml:lang="la" type="auto">Multi admonitionibus et benevolentia principum commoti a proposito destiterunt.</s>
					<s n="36" xml:lang="la" type="auto">Gordubenses adhuc in armis sunt; ii Cantuariensi archiepiscopo optimo exauctorato Vintoniensem suum, licet carceribus inclusum, pro metropolitano agnoverunt, gens pessima et veritati evangelice inprimis infensa.</s>
					<s n="37" xml:lang="la" type="auto">Contra hos regis mandato numerosus et firmus exercitus missus est, cum quibus haud dubie ferro decernetur, ni mature in gratiuam redeant.</s>
					<s n="38" xml:lang="la" type="auto">Quantum periculum Anglię immineat ex istis plusquam intestinis bellis, divinare facile est.</s>
					<s n="39" xml:lang="la" type="auto">Plurimi sunt, qui tacitis votis adventum imperatoris exoptant.</s>
					<s n="40" xml:lang="la" type="auto">Occasione etiam horum tumultuum magnos animos sumpserunt Scoti, qui iam pacem affectare videbantur.</s>
					<s n="41" xml:lang="la" type="auto">Rumor quoque a quibusdam sparsus erat regem ipsum obiisse et maligne a protectore occultari.</s>
					<s n="42" xml:lang="la" type="auto">Ea de causa res magno cum apparatu ad 10. calendas augusti Londinum venit; conspectus eius multum animi bonis addidit.</s>
					<s n="43" xml:lang="la" type="auto">Quod relidionem attinet, pro dolor, studia hominum in varias sententias scissa sunt; altera pars plane a Romano idolo pendet, altera iterum miserabiliter distrahitur.</s>
					<s n="44" xml:lang="la" type="auto">Plurimi furore libertinorum exagitantur; pestilens anabaptistarum opinio apud multos invaluit; pauci, qui Christum pure recipiunt, si confera[s] cum perditis sectis; iam quorundam animi ex primatibus nutari videntur.</s>
				</p>
				<p>
					<s n="45" xml:lang="la" type="auto">Deficiunt nos profecto animi, dum tot monstra enasci conspicimus, quamprimum regnum Christi erigitur.</s>
					<s n="46" xml:lang="la" type="auto">De disciplina ecclesię in Anglia fere desperatur.</s>
					<s n="47" xml:lang="la" type="auto">Germanorum et Gallorum ecclesię non succedunt.</s>
					<s n="48" xml:lang="la" type="auto">Hęc sunt, quę de rebus Anglis ad te perscribenda duxi.</s>
					<s n="49" xml:lang="la" type="auto">Reliqua, quę addam, certa esse ut superiora affirmare nolo.</s>
					<s n="50" xml:lang="la" type="auto">Proinde interseram verbum illud "fertur".</s>
					<s n="51" xml:lang="la" type="auto">Hac postrema legatione, quę erat Brugis, multorum piorum animi sunt perterriti; dicitur enim Anglus novas necessitudines ambire et inprimis matrimonium cum filia Ferdinandi; porro Carolum respondisse se velle annuere, si eius nova religio a rege suscipiatur, id est Interitus.</s>
					<s n="52" xml:lang="la" type="auto">Hoc scomate dominum legatum Paget vehementer perturbatum fuisse dicunt; respondit se velle negocium ad regem referre.</s>
					<s n="53" xml:lang="la" type="auto">Illud constanter affirmatur Anglum velle Boloniam imperatori tradere, quod quam felicissime cedat opto.</s>
				</p>
				<p>
					<s n="54" xml:lang="la" type="auto">Dominus Ioannes a Lasco diu me expectavit, multas ad me dedit literas, quę nunc primum redditę sunt.</s>
					<s n="55" xml:lang="la" type="auto">Scias eum in Prussiam abiisse; inde, si licebit, in Poloniam libenter proficiscetur.</s>
				</p>
				<p>
					<s n="56" xml:lang="la" type="auto">Eum me in Prussia assequuturum confido; de omnibus rebus faciam te certiorem.</s>
					<s n="57" xml:lang="la" type="auto">Ego quidem etiam nunc ex Polonia accepi literas; hortantur me quidam ex pręcipuis, ut me integrum, quoad possim, servem, nec pręscribunt, in quo negocio.</s>
					<s n="58" xml:lang="la" type="auto">Si religionem intelligunt, vehementer errant; quare ista contemnenda sunt.</s>
					<s n="59" xml:lang="la" type="auto">Ego meę infirmitatis probe sum conscius; magna certe in me est adhuc rerum divinarum ignoratio, quod et libenter agnosco.</s>
				</p>
				<p>
					<s n="60" xml:lang="la" type="auto">Studio, labore et officio meo pro virili ecclesię non deero.</s>
					<s n="61" xml:lang="la" type="auto">Hoc denique animo sum, ut, si in hac cura et solicitudine vita mihi ponenda sit, pręclare mecum actum putem.</s>
					<s n="62" xml:lang="la" type="auto">De inscriptione tuę tertię Decadis rescripsi, si se dignior offeret, ei velim inscribas; sin adeo nostri cupidus es, mihi vestra amicitia scias nihil esse prius, nihil antiquius.</s>
					<s n="63" xml:lang="la" type="auto">Vestri nominis pudebit me nunquam, meam quoque rationem vitę ita componam, ne indignus vestra amicitia videar.</s>
					<s n="64" xml:lang="la" type="auto">Hic maximos sumptus feci, et nebulo ille reliqua abstulit.</s>
					<s n="65" xml:lang="la" type="auto">Doleo vehementer me tam diu tua retinuisse; quod ne diutius fiat, curabo.</s>
					<s n="66" xml:lang="la" type="auto">Vix pro expeditione habeo, quod in manibus est.</s>
					<s n="67" xml:lang="la" type="auto">Incredibile est, quantum me exhausit morbus pedis.</s>
				</p>
				<p>
					<s n="68" xml:lang="la" type="auto">Pelles nostrae patrię statim a me habebis.</s>
					<s n="69" xml:lang="la" type="auto">Libri, quos promisi, sunt parati; utinam omnia fideliter curentur!</s>
					<s n="70" xml:lang="la" type="auto">Quoniam te loco patris colendissimi habeo, subticere nihil possum.</s>
					<s n="71" xml:lang="la" type="auto">De Ioanne Brickmano, qui tuas mihi reddidit, optima mihi pollicebar; certe minus pie mecum egit, iniquissimo pręcio suos mihi libros vendidit, duplo pluris quam alii.</s>
					<s n="72" xml:lang="la" type="auto">Hoc Antverpię re ipsa comperi.</s>
					<s n="73" xml:lang="la" type="auto">Indigne fero istas imposturas, a quibus longe abesse oportet christianos.</s>
					<s n="74" xml:lang="la" type="auto">Tibi iam constitueram mittere Iovii Vitas; dixit te emisse.</s>
					<s n="75" xml:lang="la" type="auto">Dolui valde.</s>
					<s n="76" xml:lang="la" type="auto">Obsecro te, sanctissime pater, quibuscunque eges libris, perscribas mihi; si bis habebo in mea bibliotheca, libenter mittam.</s>
					<s n="77" xml:lang="la" type="auto">Gravis mihi esse non poteris; si hoc officii aliis defero, tibi inprimis debeo.</s>
					<s n="78" xml:lang="la" type="auto">Pręter meam expectationem libri Hebrei Antverpiam Venetia allati sunt mihi; maximo mihi constitit vectura.</s>
					<s n="79" xml:lang="la" type="auto">Quod reliquum est, oro atque obsecro per nomen domini nostri Iesu Christi et per gloriosum adventum eius, studete concordię, unitati et paci.</s>
					<s n="80" xml:lang="la" type="auto">Ego cum Bucero multis scriptis egi, re ipsa cognovi eum facile ad concordiam descensurum, quod iam factum fuisset, si dominum a Lasco in Anglia invenisset.</s>
					<s n="81" xml:lang="la" type="auto">De vobis honestissime et loquitur et sentit.</s>
					<s n="82" xml:lang="la" type="auto">A convitiis omnino abstinendum puto; cessent iam detractiones; nam quidam nunc in Anglia nec a nomine fidelissimi Cantuariensis abstinent.</s>
					<s n="83" xml:lang="la" type="auto">Quod quam temere et inconsulte faciunt, vos ipsi iudicate.</s>
					<s n="84" xml:lang="la" type="auto">Studium, laborem, vitam denique meam, quam possum officiosissime, defero, si me internuncio unitatem et concordiam iudicatis construi posse.</s>
					<s n="85" xml:lang="la" type="auto">Hęc eo pertinent, ut nihil existimes mihi tam difficile fore, quod non propter hanc unitatem susceptum iucundum sit futurum.</s>
					<s n="86" xml:lang="la" type="auto">Pergratum mihi feceris, si de rebus vestris diligenter perscripseris.</s>
					<s n="87" xml:lang="la" type="auto">Literas frequentes et graves a te expecto, quas curabis deferendas ut priores.</s>
				</p>
				<p>
					<s n="88" xml:lang="la" type="auto">Ignosce mihi; plura scribere non potui; dolore enim conficior propter istas simultates, quę fere in Polonia obtinuerunt.</s>
					<s n="89" xml:lang="la" type="auto">Oro Christum, optimum maximum principem, ut te nobis quam diutissime servet incolumem.</s>
					<s n="90" xml:lang="la" type="auto">Optimos dominos Pellicanum, Theodorum et Zvinglium iube salvere.</s>
					<s n="91" xml:lang="la" type="auto">Orationi ecclesię me commenda.</s>
					<s n="92" xml:lang="la" type="auto">Etiam atque etiam vale.</s>
				</p>
				<p>
					<s n="93" xml:lang="la" type="auto">Antverpię 6. idus augusti 1549.</s>
				</p>
				<p>
					<s n="94" xml:lang="la" type="auto">Tuus famulus Florianus Susliga a Varshavia, Polonus, manu mea.</s>
				</p>
				<p>
					<note type="address">[Adresse:]</note>
					<s n="95" xml:lang="la" type="auto">Clarissimo ac piissimo viro domino Henrico Bullingero, ecclesię Christi apud Tigurinos fidelissimo doctori, pręceptori colendissimo.</s>
					<s n="96" xml:lang="la" type="auto">Tigurum.</s>
				</p>
			</div>
		</body>
	</text>
</TEI>