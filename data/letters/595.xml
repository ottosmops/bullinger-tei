<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="Brief-TUSTEP-0-19178" n="595">
	<teiHeader xml:lang="de">
		<fileDesc>
			<titleStmt>
				<title subtype="file">Johannes Haller d.J. / [Bern] AN Heinrich Bullinger / [Zürich], 18. Juli 1549</title>
			</titleStmt>
			<publicationStmt>
				<publisher>(nicht publiziert)</publisher>
				<pubPlace>(Zürich)</pubPlace>
				<authority>Institut für Schweizerische Reformationsgeschichte (IRG)</authority>
			</publicationStmt>
			<seriesStmt>
				<title subtype="publication">Vorläufige Transkriptionen der HBBW-EditorInnen</title>
				<biblScope type="editor">(nicht ediert, Transkribierer unbekannt)</biblScope>
				<biblScope type="edition">HBBW</biblScope>
				<biblScope type="volume">0</biblScope>
				<biblScope type="volumes">20</biblScope>
				<biblScope type="period">[1547-1575]</biblScope>
				<biblScope type="page">1584</biblScope>
				<biblScope type="pages">8412</biblScope>
			</seriesStmt>
			<sourceDesc>
				<msDesc type="Brief" subtype="Autograph" xml:lang="la">
					<msIdentifier>
						<!--
						<repository ref="archive94">
							<name>Zürich StA</name>
							<ref target="https://www.zh.ch/de/direktion-der-justiz-und-des-innern/staatsarchiv.html"/>
						</repository>
						<settlement ref="place587">Zürich</settlement>
						<institution>Staatsarchiv</institution>
						-->
						<repository ref="archive94"/>
						<idno subtype="Autograph">E II 359,2849</idno>
					</msIdentifier>
					<physDesc/>
					<msContents>
						<msItem>
							<incipit>Scio meas abs te avide expectari, sed te quoque scire velim quod ut mihi materia non defuit</incipit>
							<textLang>la</textLang>
						</msItem>
					</msContents>
					<additional>
						<listBibl>
							<bibl type="Gedruckt">
								<title>C.O. XIII, S. 329ff, Nr. 1226</title>
							</bibl>
							<bibl type="Literatur" subtype="Zitat">
								<title>Bähler, Dekan J. Haller, in: NBT 29 (1924), 32 f. Anm. 80 und NBT 30 (1925), 16</title>
							</bibl>
						</listBibl>
					</additional>
				</msDesc>
				<msDesc type="Brief" subtype="Kopie" xml:lang="la">
					<msIdentifier>
						<!--
						<repository ref="archive96">
							<name>Zürich ZB</name>
							<ref target="https://www.zb.uzh.ch/de/"/>
						</repository>
						<settlement ref="place587">Zürich</settlement>
						<institution>Zentralbibliothek</institution>
						-->
						<repository ref="archive96"/>
						<idno subtype="Kopie">Ms S 70,185</idno>
					</msIdentifier>
					<physDesc/>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/595">
				<correspAction type="sent">
					<!--
					<persName ref="person8018" cert="high">
						<forename cert="high">Johannes</forename>
						<surname cert="high">Haller d.J.</surname>
						<graphic type="portrait" url="portraits/1430_Haller_dJ_Johannes.jpg"/>
						<ref type="wikipedia" target="https://de.wikipedia.org/wiki/Johannes_Haller_der_J%C3%BCngere"/>
						<ref type="gnd" target="https://d-nb.info/gnd/136925588"/>
						<ref type="histhub" target="https://data.histhub.ch/person/11413871"/>
					</persName>
					-->
					<persName ref="person8018" cert="high"/>
					<place source="place41" cert="high"/>
					<date when="1549-07-18" cert="low"/>
				</correspAction>
				<correspAction type="received">
					<!--
					<persName ref="person495" cert="high">
						<forename cert="high">Heinrich</forename>
						<surname cert="high">Bullinger</surname>
						<graphic type="portrait" url="portraits/495_Bullinger_Heinrich.jpg"/>
						<ref type="wikipedia" target="https://de.wikipedia.org/wiki/Heinrich_Bullinger"/>
						<ref type="gnd" target="https://d-nb.info/gnd/118517384"/>
						<ref type="histhub" target="https://data.histhub.ch/person/11413754"/>
					</persName>
					-->
					<persName ref="person495" cert="high"/>
					<place source="place587" cert="high"/>
				</correspAction>
				<correspContext>
					<ref type="next_chronologically" target="file596"/>
					<ref type="prev_chronologically" target="file594"/>
					<ref type="next_correspondence" target="file619"/>
					<ref type="prev_correspondence" target="file567"/>
					<ref type="next_correspondence_request" target="file619"/>
					<ref type="prev_correspondence_request" target="file567"/>
					<ref type="next_correspondence_reaction" target="file1829"/>
					<ref type="prev_correspondence_reaction" target="file417"/>
					<ref type="next_same_sender" target="file619"/>
					<ref type="prev_same_sender" target="file567"/>
					<ref type="next_same_addressee" target="file601"/>
					<ref type="prev_same_addressee" target="file587"/>
					<ref type="next_with_sender_as_addressee" target="file619"/>
					<ref type="prev_with_sender_as_addressee" target="file567"/>
					<ref type="next_with_addressee_as_sender" target="file601"/>
					<ref type="prev_with_addressee_as_sender" target="file587"/>
				</correspContext>
			</correspDesc>
			<langUsage>
				<language ident="la" usage="100">Latein</language>
			</langUsage>
		</profileDesc>
		<revisionDesc status="abgeschlossen"/>
	</teiHeader>
	<facsimile>
		<graphic url="595/Autograph/00 E_II_359__fol__2849_r_.tif" n="1"/>
		<graphic url="595/Autograph/01 E_II_359__fol__2849_v_.tif" n="2"/>
	</facsimile>
	<text xml:lang="la">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Scio meas abs te avide expectari, sed te quoque scire velim quod ut mihi materia non defuit, ita neque defuisse voluntatem: unicam esse causam quod non fuerint tabellarii qui illuc deferrent.</s>
					<s n="3" xml:lang="la" type="auto">Ne tamen nimium protraham, sed tam me ipsum quam tuam expectationem aliquo modo levem, has ad Hochholtzerum nostrum, cum non longius progredientem haberem nuncium, destinare volui, ut per ipsum ad te mitterentur, ne nimium sero scribam dum certum expecto nuntium.</s>
					<s n="4" xml:lang="la" type="auto">Caeterum potissimum est quod scribam, consilium vestrum secundarium, de quo et ad Calvinum scribis (quarum etiam literarum remitto hic exemplar), D.</s>
				</p>
				<p>
					<s n="5" xml:lang="la" type="auto">Musculo et mihi admodum probari.</s>
					<s n="6" xml:lang="la" type="auto">non improbaremus etiam priorem modum, nisi et senatus et symmistarum importunitate retraheremur.</s>
					<s n="7" xml:lang="la" type="auto">Nihil tamen retulimus ad fratres de hoc vestro consilio.</s>
					<s n="8" xml:lang="la" type="auto">Videtur expectandum esse Calvini responsum.</s>
					<s n="9" xml:lang="la" type="auto">Ad quod commodius licebit vobis statuere quid sit agendum et quo modo, atque illud deinde nobis significare.</s>
					<s n="10" xml:lang="la" type="auto">Illud tantum videtur mihi duriusculum esse, quod in forma epistolae, qua videtur vobis ad Calvini epistolam respondendum esse, inter alia aec ponuntur: neque de aliis vos addubitare symmistis, ministris inquam ecclesiarum per Helvetiam, quin et ipsi haec sint approbaturi, praesertim cum ante multos annos habitae sint apud eos disputationes publicae, et exhibitae sint ab illis, vobis quoque non reclamantibus, fidei communis confessiones cum quibus hec vestra faciant, istique illis suis inhaereant etc.</s>
					<s n="11" xml:lang="la" type="auto">Haec enim potissimum de nobis dicta videntur, atque ita dicta quasi nihil nobiscum prius de illa declaratione contuleritis.</s>
					<s n="12" xml:lang="la" type="auto">Unde suboriri facile poterat aliqua simultatis inter nos suspitio, quam omnibus modis cavere oportet, atque ita agendum ut nemo non intelligat, nostrarum ecclesiarum prorsus eundem esse animum et spiritum, et cognatam quasi necessitatem.</s>
					<s n="13" xml:lang="la" type="auto">Videbimur quoque nos, non quidem reclamare fidei vestrae confessioni, sed ita nostris inhaerere ut vos speretis tantum nos non posse haec vestra amplecti et approbare per omnia, quasi de nostro adhuc incerti sitis consensu.</s>
					<s n="14" xml:lang="la" type="auto">Scribo haec propterea ut mitigentur, si ita vobis videatur.</s>
					<s n="15" xml:lang="la" type="auto">nam nihil magis desidero quam omnibus innotescere, quis sit et vestrae et nostrae ecclesiae consensus, quam arcta et necessaria coniunctio, ne cum aliis magis quam nobiscum consentire et convenire videamini.</s>
					<s n="16" xml:lang="la" type="auto">Videretur mihi quoque non inconsultum, sed fortassis plurimum ad hanc rem facere (si tamen hoc ab aliis ita obtineri possit), ut post Genevensium et vestram epistolam subiiceretur etiam alia vestra ad nos, quibus consilium vestrum plenius exponeretis, ad quam nos etiam per aliam adhuc epistolam responderemus, qua et consensum nostrum testaremur, atque omnibus ecclesiis eandem puritatem et claritatem optaremus etc.</s>
					<s n="17" xml:lang="la" type="auto">Ad hanc rem neque magistratus videtur opus esse consensu, neque subscriptione nominum nostrorum.</s>
					<s n="18" xml:lang="la" type="auto">Sed quid apud nostros obtineri possit ignoro.</s>
				</p>
				<p>
					<s n="19" xml:lang="la" type="auto">Exacerbantur indies magis ac magis seditiosorum quorundam hominum et scriptis et dictis, qui ipsis ingerunt, ad concitandos eos et perturbanda omnia, quam glorientur Calvinus et Farellus de victoria sua, quod vos tandem pertraxerint in illam concordiam, quam nunc erigant cristas, quam insultent etiam nobis, quam polliceantur et Philippum et Bucerum eiusdem esse sententiae, nunc omnes earum obscuritates ad hunc modum esse exponendas, neminem posthac impedire posse libertatem loquutionum obscuriorum sacramentalium etc. modo in sensu conveniat etc.</s>
					<s n="20" xml:lang="la" type="auto">Hinc concitantur illi ita ut difficulter audiant nos de hac re verba facientes.</s>
					<s n="21" xml:lang="la" type="auto">Reprimendus tamen est ille furor moderatis persuasionibus, quae etsi nihil proficiant, nos tamen nostrum praestiterimus officium.</s>
					<s n="22" xml:lang="la" type="auto">non abalienabit tamen, sat scio, vestros animos paucorum importunitas a nobis et ecclesiis nostris.</s>
					<s n="23" xml:lang="la" type="auto">Sed de his satis.</s>
					<s n="24" xml:lang="la" type="auto">Vos pro vestra prudentia facile quid facto sit opus dispicietis.</s>
					<s n="25" xml:lang="la" type="auto">Ego, ut vester sum, ita nihil volo vos celare quod e re ecclesiarum nostrarum esse putavero.</s>
				</p>
				<p>
					<s n="26" xml:lang="la" type="auto">Superioribus literis commendabis mihi Iungium Constantiensem; is receptus est sic, ut expectet, donec commoda aliqua conditio vacaverit.</s>
					<s n="27" xml:lang="la" type="auto">Cogitavi illum ecclesiae Arovensi commode et utiliter posse praefici defuncto iam, ut scis, Zendero, si Gervasii vocatio obtineri non possit.</s>
					<s n="28" xml:lang="la" type="auto">Sed audi, obsecro, quid nihili illi homines tentent: elegerunt (ut ipsis electio periculose satis, ut nunc apparet, concessa est) Ismaelem Buchserum, quem nostri praeterito anno apud Sebastianum Guldibeccium egisse, cuius et ancillam ducens privatus est stipendio, hominem indoctum, imprudentem, linguae procacis et contumacis, morum levissimorum, qui vix obtinuerat tantam a mganifico senatu clementiam, ut reciperetur ad diaconatum Surense[m].</s>
					<s n="29" xml:lang="la" type="auto">Ubi etiam ita se gessit, ut in proxima synodo tenue admodum mereretur suae resipiscentiae testimonium.</s>
					<s n="30" xml:lang="la" type="auto">Is ut est levis et nullius apud cordatos viros existimationis, ita maximae tamen est apud sui similes, qui et illum extollere conantur, quia norunt ipsum esse levissimum et proinde ipsorum flagitiis non adversaturum.</s>
					<s n="31" xml:lang="la" type="auto">Factum est, ut ante duos menses eligeretur a Benedicto Maio ad ecclesiam Ruͦdensem, cuius ipse collator existit.</s>
					<s n="32" xml:lang="la" type="auto">Rata fuit haec electio apud senatum, licet omnes intelligerent hoc unum quaerere toparcham illum, ut habeat hominem, quo pro suo arbitrio uti possit.</s>
					<s n="33" xml:lang="la" type="auto">Iam superveniunt et Arovienses suam in hac re pietatem et curam ecclesiasticam declarantes et elegunt illum ad suam ecclesiam, qui classis totius diaconus esse vix dignus est habitus.</s>
					<s n="34" xml:lang="la" type="auto">Quis non animadvertat istis hominibus neque deum neque religionem ullam cordi esse.</s>
					<s n="35" xml:lang="la" type="auto">Scripserunt ad senatum nostrum pro confirmatione eius; caeterum nos re intellecta admonuimus senatum diligenter, ne iniquae electioni et petitioni annuerent.</s>
				</p>
				<p>
					<s n="36" xml:lang="la" type="auto">Hodie tractatur hoc in senatu.</s>
					<s n="37" xml:lang="la" type="auto">Quid fiat, aut ex me deinceps aut ex Christiano [Hochholtzer?] cognosces.</s>
					<s n="38" xml:lang="la" type="auto">Intra horam ille discedit nuntius, ut nunc, quid factum sit, ignorem; spero tamen omnibus modis denegaturos esse, cum heri intellexerim omnes fere senatores plurimum commotos esse huius rei indignitate.</s>
					<s n="39" xml:lang="la" type="auto">Poteris interim pro Gervasio laborare; hic ego nihil possum, quia penes ipsos, ut dixi, est electio.</s>
				</p>
				<p>
					<s n="40" xml:lang="la" type="auto">Calvini ad te literae, quas hic mitto, integrum etiam octiduum hic expectarunt nuncium.</s>
					<s n="41" xml:lang="la" type="auto">Cum ergo spes non sit de digno alio, per hunc quoque Aroviam mittere volui.</s>
					<s n="42" xml:lang="la" type="auto">Scripsit idem mihi amicissime; videtur ei omnino aedenda esse declaratio; meminit ipsius Philippi, quem sciat aliud nihil sentire nec aliter affectum, eumque facile pertrahendum ad nos.</s>
				</p>
				<p>
					<s n="43" xml:lang="la" type="auto">Diligenter perquisivi de Anna Bachoffin; nondum tamen ipsam licuit invenire.</s>
					<s n="44" xml:lang="la" type="auto">Quamprimum indagavero, significabo tibi.</s>
				</p>
				<p>
					<s n="45" xml:lang="la" type="auto">Doblerum et Bindschedlerum in meum recepi convictum ita et ipsis et ipsorum a me efflagitantibus parentibus; maluissem ipsos apud alium aliquem collocare propter defectum maxime suppelectilis; plurimum enim incommodat administrationi rei familiaris me ita suspensum vivere neque frui licere his, quae domi reliqui.</s>
					<s n="46" xml:lang="la" type="auto">Sed quoniam urgebant ipsi et communes etiam vestrae per Ammianum literae hoc a me petebant, recepi eos.</s>
				</p>
				<p>
					<s n="47" xml:lang="la" type="auto">Solvunt pro omnibus extra vestes et libros necessariis 28 fl.; pecunias pro dimidio anno iam solverunt.</s>
					<s n="48" xml:lang="la" type="auto">invigilabo ac urate, ut in honesta retineantur disciplina et non sine accessu eruditionis et prudentiae ad vos redeant.</s>
					<s n="49" xml:lang="la" type="auto">Certe ipsorum praesentia magistratui est acceptabilis; poterimus ab ipsis posthac facilius obtinere, quae ad studia promovenda pertinere videbuntur.</s>
				</p>
				<p>
					<s n="50" xml:lang="la" type="auto">Haec in praesentiarum per incertum ex me habeas nuncium; si certus mihi contigerit, plura dabo, et quae fortassis nunc per incuriam neglecta sunt.</s>
					<s n="51" xml:lang="la" type="auto">Vale.</s>
					<s n="52" xml:lang="la" type="auto">Salutem tibi dicunt fratres omnes.</s>
				</p>
				<p>
					<s n="53" xml:lang="la" type="auto">Salutabis ex me omnes, qui apud vos sunt.</s>
					<s n="54" xml:lang="la" type="auto">Tuae vero inprimis uxori et familiae meis uxorisque verbis plurimam salutem dicito.</s>
				</p>
				<p>
					<s n="55" xml:lang="la" type="auto">Dominus benedicat vobis et ex omni parte beet.</s>
					<s n="56" xml:lang="la" type="auto">Datae Bernae 18. iulii 1549.</s>
				</p>
				<p>
					<s n="57" xml:lang="la" type="auto">Tuus ex animo perpetuo Ioannes Hallerus.</s>
				</p>
				<p>
					<note type="address">[Adresse fehlt.]</note>
				</p>
			</div>
		</body>
	</text>
</TEI>