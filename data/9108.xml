<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0"
	 xml:id="Brief_TUSTEP-0-42191"
	 n="9108">
	<teiHeader xml:lang="de">
		<fileDesc>
			<titleStmt>
				<title subtype="file">Ulrich Campell / [Chur] AN [Heinrich Bullinger], 24. November 1572</title>
			</titleStmt>
			<publicationStmt>
				<address>
					<addrLine>TVZ Theologischer Verlag Zürich AG</addrLine>
					<addrLine>Badenerstrasse 73</addrLine>
					<addrLine>8004 Zürich</addrLine>
				</address>
			</publicationStmt>
			<seriesStmt>
				<title subtype="publication">Heinrich Bullinger Werke (Vorläufige Transkriptionen der HBBW-EditorInnen)</title>
				<biblScope type="volume">HBBW</biblScope>
				<biblScope type="page">7991/238</biblScope>
			</seriesStmt>
			<sourceDesc>
				<msDesc type="Brief" subtype="Autograph" xml:lang="la">
					<msIdentifier>
						<settlement ref="places.xml#587">Zürich</settlement>
						<institution>Staatsarchiv</institution>
						<idno type="Autograph">E II 365,335 f.</idno>
						<repository ref="archives.xml#94">
							<name>Zürich StA</name>
							<ref target="https://www.zh.ch/de/direktion-der-justiz-und-des-innern/staatsarchiv.html"/>
						</repository>
					</msIdentifier>
					<physDesc/>
					<msContents>
						<msItem>
							<incipit>Non possum mihi temperare, quin tibi</incipit>
							<textLang>de</textLang>
						</msItem>
					</msContents>
					<additional>
						<listBibl>
							<bibl type="Gedruckt">
								<title subtype="Gedruckt">Graubünden BW III, S. 381-384, Nr. 339</title>
							</bibl>
							<bibl type="Gedruckt" subtype="Teildruck">
								<title subtype="Gedruckt">Campelli Hist. Raet II, in: QSG 9, Einleitung XXIV, XLIV ff., (Anm. 49)</title>
							</bibl>
						</listBibl>
						<note type="Absender">Alias: Chiampell Durich</note>
					</additional>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/9108">
				<correspAction type="sent">
					<persName ref="persons.xml#558" cert="high">
						<forename cert="high">Ulrich</forename>
						<surname cert="high">Campell</surname>
						<addName type="main">Chiampell (Campell), Durich (Duri, Ulrich)</addName>
						<ref type="wikipedia" target="https://de.wikipedia.org/wiki/Ulrich_Campell"/>
					</persName>
					<location cert="high">
						<settlement ref="places.xml#98">Chur</settlement>
						<geo>46.84986 9.53287</geo>
					</location>
					<date when="1572-11-24" cert="low"/>
				</correspAction>
				<correspAction type="received">
					<persName ref="persons.xml#495" cert="low">
						<forename cert="low">Heinrich</forename>
						<surname cert="low">Bullinger</surname>
						<graphic type="portrait" url="portraits/495_Bullinger_Heinrich.jpg"/>
						<ref type="wikipedia" target="https://de.wikipedia.org/wiki/Heinrich_Bullinger"/>
					</persName>
				</correspAction>
				<correspContext>
					<ref type="next_chronologically" target="files.xml#9109"/>
					<ref type="prev_chronologically" target="files.xml#9107"/>
					<ref type="next_correspondence" target="files.xml#9178"/>
					<ref type="prev_correspondence" target="files.xml#9014"/>
					<ref type="next_correspondence_request" target="files.xml#9178"/>
					<ref type="prev_correspondence_request" target="files.xml#9014"/>
					<ref type="next_correspondence_reaction" target=""/>
					<ref type="prev_correspondence_reaction" target=""/>
					<ref type="next_same_sender" target="files.xml#9178"/>
					<ref type="prev_same_sender" target="files.xml#9014"/>
					<ref type="next_same_addressee" target="files.xml#9110"/>
					<ref type="prev_same_addressee" target="files.xml#9103"/>
					<ref type="next_with_sender_as_addressee" target="files.xml#9178"/>
					<ref type="prev_with_sender_as_addressee" target="files.xml#9014"/>
					<ref type="next_with_addressee_as_sender" target="files.xml#9110"/>
					<ref type="prev_with_addressee_as_sender" target="files.xml#9103"/>
				</correspContext>
			</correspDesc>
			<langUsage>
				<language ident="de" usage="0">Deutsch</language>
				<language ident="la" usage="100">Latein</language>
			</langUsage>
		</profileDesc>
		<revisionDesc status="abgeschlossen"/>
	</teiHeader>
	<facsimile/>
	<text xml:lang="la">
		<body>
			<div>
				<ab>
					<s xml:lang="la" type="auto">S. D.</s>
					<s xml:lang="la" type="auto">Non possum mihi temperare, quin tibi, pater venerande, succincte saltem, conquerendo, imo et tantum non lugendo significem, quid negotii nobis a turbulentissimis igeniis perniciosisque, Ioanne Moero<note xml:id="fn1" type="footnote" n="1">Möhr.</note>, sed magis a Ioanne Gantnero fiat et nunc demum in posterum magis quam hactenus unquam immineat, licet nihil dubitem, ne dilectissimus mihi frater d. Thobias sit cuncta exactius significantiusque perscripturus.</s>
					<s xml:lang="la" type="auto">Id quod facimus, ut te hac super re consulamus vel quo te urgeamus (cuius consilium merito semper plurimi facimus), ut, quid nobis hic faciendum esse sentias, indices.</s>
					<s xml:lang="la" type="auto">Quum Ioannes Gantnerus, de quo peculiariter nunc agam (Ioannes Moerus enim, licet nos ubique criminetur et ut effrenis belua per omne calumniarum genus in nos debachari nunquam cesset, non multum tamen adhuc effecit necdum quicquam publice obtinuit ut ille alter), anabaptisticos et manifeste haereticos errores publice docuisset atque eos coram tota nostra synodo et additis in synodum proceribus summa ope defendere propugnareque, maxime quod magistratus officium in coercendis haereticis attinet, conatus esset idque palam contra confessionem vestram Tigurinam sub nostro etiam nomine aeditam, quantumvis nollet videri, imo perfricta fronte negare auderet se quicquam contra illam serere (en hominis versutiam simul et impudentiam), idque una cum Moero et aliis quibusdam, erroris ibi fuit usque adeo efficaciter convictus et synodo iudicante, cuius se sententiae sponte subiecerat, damnatus, ut ipse synodi sententiae propria manu voluntarie prompteque tum, iam ante sesquiannum utique, subscripserit eamque ita semel approbaverit, a nobis nempe semel tum perfunctorie in scheda consignatam.</s>
					<s xml:lang="la" type="auto">Quare et in poenam a concionandi munere ad tempus fuit deturbatus vel eo spoliatus, post eo elapso recipiendus vel porro excludendus, prout se gereret; quae etiam sententia non a Curiensi modo, verum etiam a toto Rhaetorum vel Trium Foederum senatu approbata atque tandem rite perscripta appensis sigillis roborata fuit.</s>
				</ab>
				<ab>
					<s xml:lang="la" type="auto">Quid autem ille?</s>
					<s xml:lang="la" type="auto">Postmodum suae subscriptionis oblitus atque se et synodo et dominis pariter contemptis opponens concionari omnibus invitis in vico quodam pergit conquerens passim iniuriam sibi a synodo per magnum scelus esse factam, quae in se insontem scilicet ita consuluisset inique et per summam iniuriam egisset ut Iudaei in Christum, quum praeterea omnino praecise iam sententiae rite perscriptę ac sigillis munitae etiam subscribere, quod facere iussus ab initio in synodo receperat, renueret.</s>
					<s xml:lang="la" type="auto">Unde, quum saepius coram amplissimo huius urbis senatu simul et totis Tribus illis Rhaetorum Foederibus de hoc graviter acriterque, ut dignum erat, conquesti non semel obtinuerimus, ut lata sententia synodi confirmaretur et magis magisque rata haberetur, atque praeterea tale senatusconsultum quoque, quo sancitum atque decretum fuit, ut ille aut sententiae subscriberet aut, si renueret id facere, civitate privatus alio migraret sede sua extra Curiensis territorii fines translata etc., - dum ita post multa eiusmodi decreta bona quidem et iusta, sed eadem simul (propter eos, qui, quod bene sanciunt, negligenter et languide exequuntur atque id ipsi sic nescio quid spectantes ludibrio habent in propriam tandem haud dubiam perniciem) elumbia atque inefficacia nequicquam expectamus, ut turbulentus perversusque homo aliquando in ordinem redigatur sicque offendiculum ac damnum ab ipso ecclesiae datum tollatur: ecce animadvertimus illum, praesidio utique quopiam occulto fretum, indies insolentiorem pervicatioremque evadere, dum, et qui iam olim in exilium ob haeresim relegati, in urbem reversi ibi palam ac libere per totam aestatem vel eo etiam amplius habitant.</s>
					<s xml:lang="la" type="auto">Qua re nos moti superioribus diebus coram toto, maiore utique qui dicitur, senatu (ut etiam olim semel) comparentes etiam propter severiorem paulo disciplinam periculosis hisce temporibus obtinendam impetrandamque pristinam cantilenam<note xml:id="fn2" type="footnote" n="2">Adagia, 2, 5, 76 (LB II 574)?</note>, cuius dudum iam nos satietas ceperat, oggannire atque ita veterem querimoniam, quantum potuimus, severe acriterque instaurare replicareque uterque cogimur.</s>
					<s xml:lang="la" type="auto">Quid multis moror?</s>
					<s xml:lang="la" type="auto">Nobis egressis tres, qui a senatu ad illum iam olim missi fuerant, responsum eius non abs re, sed data opera ad illud tempus dilatum haud dubie ibi demum indicant aperiuntque: nempe quod ille scriptae sententiae subscribere omnino recuset, duo nimirum peculiariter capita in literis sententiae contenta causatus, quibus quod paratus sit synodi fidei confessioni atque etiam Tigurinae, quae nostrae etiam synodi nomine aedita sit cuique ipse quoque subscripserit, prompte subscribere atque iureiurando etiam, si opus fuerit, promittere se tali confessioni nunquam contradicere velle vel aliquid, quod illi adversetur et cum ea pugnet, tenere; tantum ut liceat sibi non ut concionatori, sed ut privato atque alicui ex civibus cuicunque intra urbis fines ac cum uxore et liberis intra privatos parietes vivere atque manere.</s>
					<s xml:lang="la" type="auto">Id quod nimirum hoc astuto consilio dicit facitque, ut, quum semper clamarit se nunquam aliquid Tigurinae confessioni adversum docuisse (quod tamen fecisse manifeste convictus est) vulgo ita se rem habere persuadeat, qui, quid Tigurina confessio contineat, non magis novit quam asinus lyra canere, atque ita, modo ne manifestos suos errores publice retractare cogatur, omnes credant nos pravis odii invidiaeque affectibus ductos (ut passim nos nunc cum suis traducit conviciisque proscindit) iniustos sibi iusto iniuriam fecisse atque hoc modo, qui ab ipso seducti sunt in errore, ita se rem habere putantes magis confirmentur, et qui dubitabant, magis itidem dubitent, ut ita, quod agit, non secus sit, atque si fur aliquis deprehensus et furti manifeste convictus hincque a magistratu capitis damnatus tam temerarius sit, ut promittens quam sanctissime se nunquam in posterum furari velle audeat flagitare, ut liber dimittatur, qui tamen interrogatus, num fateatur se fuisse furatum, id confiteri recuset, imo etiam neget, ut nempe sic magistratum iniquitatis insimulet omnesque vulgo credant sibi insonti ab illo iniuriam fieri.</s>
					<s xml:lang="la" type="auto">An talis venia dignus esset, aut putasne, quod prudens iustusque magistratus eiusmodi hominem esset liberum dimissurus?</s>
				</ab>
				<ab>
					<s xml:lang="la" type="auto">Attamen magistratus noster vel senatus, (nonnullis nimirum in illo ex iam ante cum illo composito omnia agentibus, plerisque vero rudibus utique ex simplicitate errantibus remque non intelligentibus) Gantneri responso ex tribus illis destinatis audito illud cum adiuncta petitione ut bonum et sibi satisfaciens admittendum appropandumque censuit non curans cogitansque, quantopere id cum synodi sententia a se quoque civitatis suae sigillo approbata etc. pugnaret.</s>
					<s xml:lang="la" type="auto">Ubi, etiamsi consules a nobis admoniti rogatique essent, ut nobis prius non auditis tale responsum illi non redderent, tamen, qui in senatu ei favent, tantum potuerunt, ut d. Willio consule absente, quippe dum tot Rhaetorum consessui in nundinis nunc necessario praesideret, urbis senatus sub nescio quo praetextu cogeretur ac responsum semel decretum Gantnero ibi altero consule quantumvis reclamante redderetur.</s>
					<s xml:lang="la" type="auto">Ubi quum nos cum aliquot concionatoribus forte fortuna et huius rei penitus ignari intervenientes, quid actum esset, accepissemus et nobis conquerentibus, quod id nobis non auditis factum esset, Gantnerus, quo planum omnibus faceret, quid animi habeat aut quo consilio cuncta agat, in verborum altercatione oborta magna voce clamavit tota hominum turba in ipsa curia vel emporetica domo circumsistente audiente, quod synodus indicta causa ipsum insontem et contra ius et fas damnasset etc.</s>
					<s xml:lang="la" type="auto">Vide, an id nobis iniuria doleat; verum maxime omnium dolet, quod, quorum instar munitissimae arcis firmitate fideque nitebamur, ii imprimis, ut apparet, fallant.</s>
					<s xml:lang="la" type="auto">Verum ineptus sum, qui tot verbis cum intelligentissimo agam.</s>
					<s xml:lang="la" type="auto">Unde in medium pro tua integritate et prudentia consule, oramus, et fratribus atque praeclarissimis dominis nostris, imprimis Gvalthero et Simlero, salutatis una cum illis vale.</s>
				</ab>
				<ab>
					<s xml:lang="la" type="auto">Curia die 24. novembris 1572.</s>
				</ab>
				<ab>
					<s xml:lang="la" type="auto">Tui semper merito observantissimus Huld[richus] Campellus.</s>
				</ab>
				<ab>
					<s xml:lang="la" type="auto">Undique ornatissimo singularissimoque hodie seni d. Henr[ico]</s>
				</ab>
				<ab>
					<s xml:lang="la" type="auto">Bullingero, Tigurinae ecclesiae antistiti dignissimo meoque in Christo patri venerandissimo atque nulla non observantia semper colendissimo.</s>
				</ab>
				<ab>
					<note type="remark">[Darunter von Bullingers Hand:]</note>
					<s xml:lang="de" type="auto">Gantneri nüwer lärmen novemb[ri] 1572.</s>
					<s xml:lang="la" type="auto">Campelli.</s>
				</ab>
			</div>
		</body>
	</text>
</TEI>